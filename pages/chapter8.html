<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../css/styles.css">
    <title>श्रीगुरुचरित्र सारामृत - अध्याय आठवा  - पाराशरऋषि राजा भद्रसेनास कुमारांचे भविष्य सांगत आहेत </title>
</head>
<body>
    <div class="container-heading">
        <h1> ।। श्रीगुरुचरित्रसारामृत - अध्याय आठवा  ।।  </h1>
        <div class="chapter-content"> 
		<p>।। श्रीगणेशाय नमः ।। <br> <p>
		हे अद्वया पांडुरंगा। कृपामूर्ते भवभयभंगा। तुझे चरण ही ज्ञानगंगा। स्नाना योग्य असे कीं <br>।।१।।  <p> त्या चरणतीर्थी जया स्नान। घडे तोचि धन्य धन्य । एका सद्गतीवांचून। तें घडणें अशक्य कीं <br>।।२।। <p>  हें पांडुरंगा मशी कळतें। परी सद्भक्ति न तशी होते। अधिकाराविण मनातें। आस उपजे चरणाची <br>।।३।। <p>  परी तूं परम उदार। माझे दोष न बघे तिळभर। मी पातकांचा सागर । परी तूं व्हावें अगस्ती <br>।।४।। <p>  जेव्हां मनाचें कुत्सितपण। जाईल देवा झडून । तेव्हां तुझे चरणदर्शन। घडणें हा न्यायचि <br>।।५।। <p>  आतां देवा ऐसें करा। दासगणूच्या ठेवा शिरा। वरद हस्त साजिरा। न पाहतां दोष माझें <br>।।६।। <p>  परीस काय लोहाचे। गुणधर्म पाहातो साचे। मोठें अवधेंच मोठ्याचें। ऐसें आम्हीं ऐकिलें <br>।।७।। <p>  तुझ्याहून मोठा कोणी। नाहीं देवा चक्रपाणी। दासगणू हा शरण चरणी। सुखीं करा सर्वस्वी <br>।।८।। <p>  हेंच पदर पसरून। आहे तुशीं मागणें जाण । तें तूं उदार होऊन । देई मशी पांडुरंगा <br>।।९।। <p>  असों सिद्ध म्हणे नामधारकासी। भद्रसेनगृहा पराशर ऋषी। येते झाले काश्मीरदेशीं। हें त्वां मागें ऐकिलें <br>।।१०।। <p>  सुधर्मा आणि तारकाचे। वृत्त पूर्वजन्मीचें। कथन करुनिया साचें। रुद्राक्ष महिमा सांगितला <br>।।११।। <p>  पराशर म्हणती रायास । हे सगुणांचे सागर खास। शिवभक्तीनें जन्मास । येते झाले राजगृही <br>।।१२।। <p>  भद्रसेन म्हणे गुरुराया। कृपा करूनियों सदया। याचें पुढील ऐकावया। भाकित माझें मन इच्छी <br>।।१३।।  <p> तें आपण सांगावे। मजला सुखी करावें। ब्रह्मवेत्यास अवघे ठावें। ऐसें आम्हा शास्त्र सांगे <br>।।१४।।  <p> ऐसें ऐकता पराशर । देई राजासी उत्तर। भाकीत यांचे कथल्यावर । तुम्ही दुःखी व्हाल कीं  <br>।।१५।। <p>  हे पुत्र सगुणी जरी। अल्पायुषी आहेत परी। बहू काळ या भूमीवरी। नृपा न हे राहतील <br>।।१६।।  <p> ऐसें ऐकता भद्रसेन। करिता झाला म्लान वदन। यासी उपाय असल्या कथन। करा मजसीं स्वामिया  <br>।।१७।। <p>  ऐसें ऐकता ऋषी म्हणती। उपाय प्रत्येक गोष्टीप्रती। कथन केलेत निश्चिती। शास्त्रकारांनी बापा रे  <br>।।१८।।  <p> आयुष्य या दोघांचे। वर्षे बारा आहे साचें। तें अवघे सरेल साचें। आणखी सात दिवसांनी  <br>।।१९।। <p>  ऐशा ऐकून भाकिताला। दुःखी राजवाडा बुडाला। नृप-स्त्रियांनी आकांत केला। लोळू लागल्या भूमीवरी  <br>।।२०।।  <p> भद्रसेन म्हणे ऋषीस। याचें वाढावें आयुष्य। ऐशा करून उपायास। सुखी करा मजलागी  <br>।।२१।। <p>  ऋषी म्हणती नृपवरा। यासी उपाय एक खरा। रुद्रानुष्ठानें पार्वतीवरा। मृत्युंजया भजावे  <br>।।२२।।  <p> तो रुद्राध्याय वेदांत । कथन केला आहे सत्य। त्याच्या पुढें न टिकत। कोणाचीहि प्रतिष्ठा  <br>।।२३।।  <p> विधाता जो चतुरानन। त्याच्या दक्षिणमुखापासून। यजुर्वेद झाला निर्माण। त्यांत हा अध्याय असे कीं  <br>।।२४।।  <p> तो रुद्राध्याय मरीच्यादिका। विधाता स्वयें बोधी देखा। या रुद्राध्यायासारिखा। आन कोणी तारक नसे  <br> ।।२५।। <p>  एकदां यमाचे गण । रुद्राध्याय ऐकून । करिते झाले पलायन । यमलोकांकारणे  <br>।।२६।। <p>  यमालागी गण म्हणती। रुद्राध्यायाची थोर महती। त्यापुढे आमुची गती। सहज कुंठीत धर्मराजा  <br>।।२७।। <p>  ऐसें ऐकता यम गेला। ब्रह्मलोकालागी भला। नमन करून विधात्याला। बोलता झाला दक्षिणाधिपती  <br> ।।२८।।  <p> ब्रह्मदेवा भूमीवरी। रुद्राध्याय माजला भारी। त्याच्या जपें बोहरी। होत अवघ्या पातका  <br>।।२९।। <p>  यामुळे यमलोक। माझा पडला ओस देख। मम गणासी निःशंक। रुद्राध्याय वर्ज्य असे  <br>।।३०।। <p> विधाता बोले त्यावरी। यमधर्मा विचार करी। रुद्राध्यायाची सरी। ये न बापा कोणा रे  <br>।।३१।। <p>  जे सद्भावे करून। करिती रुद्राध्याय-पठण। ते साक्षात उमारमण। होतील या अनुष्ठानें  <br>।।३२।। <p>  जे दांभिक दुर्मती। भावरहित जप करिती। त्यासी नोहे फलप्राप्ती। या जपाची बापा रे  <br>।।३३।। <p>  त्यासीं तुम्हीं आणावे। कर्माप्रमाणे शासन द्यावे। सद्भक्तास सोडावे । हें मात्र विसरूं नको  <br>।।३४।। <p>  पूर्व जन्मींचा असल्या दोष। तो रुद्रानुष्ठानें जाय खास। अल्प असल्या आयुष्य। वाढेल या रूद्राने  <br>।। ३५।। <p>  म्हणून ब्राह्मण शत एक। आणावें त्वां शुचिर्भूत। शंभर मांडून कलश येथ। रुद्रानुष्ठान सुरू करा  <br>।।३६।। <p>  रायें तत्काळ तैसें केले । रुद्रघोषं शिवा भलें । प्रथम स्नान घातिलें । रुद्रपाठ करूनीं  <br>।।३७।। <p>  मग अभिषेकाचें वारी। ओती पुत्राचें अंगावरी। ऐशी क्रिया चालली खरी। सात दिवस पर्यंत  <br>।।३८।। <p>  उगवतां सातवा दिन। बालक पडले निश्चेष्ट जाण। तें पराशरें पाहून। मंत्रित जल सिंचलें  <br>।।३९।।  <p> त्यायोगे सजीव झाला। राजपुत्र उठून बसला। हीच गती पुत्राला । झाली असे प्रधानाच्या  <br>।।४०।। <p>  सजीव झाले किशोर। टळलें त्यांचे गंडांतर। वर्षे दहा हजार। आयु शिवकृपे प्राप्त झाले  <br>।।४१।। <p>  तो इतुक्यांत नारदऋषी। आला तया स्थानाशीं। बोलला भद्रसेनासी। राजा तूं धन्य खरा  <br>।।४२।। <p>  तुझ्या पुत्रा-कारण। न्यायासी आले यमगण। तों शिवगणें ताडिलें पूर्ण। त्या यमाच्या किंकरा  <br>।।४३।।  <p> यम वीरभद्राकडे गेला। समाचार त्या विचारिला। शिव-गणाचा काय केला। आम्ही ऐसा अपराध  <br>।।४४।। <p>  राजपुत्र अल्पायु म्हणून। आणाया गेले माझे गण। तों त्या शिवदूतांनी ताडून। परत की रे पाठविलें  <br>।।४५।। <p>  यमा वीरभद्र म्हणे । अरे या रुद्रानुष्ठानें । राजपुत्रा नाहीं मरणें । दशसहस्त्र वर्षे पहा  <br>।।४६।। <p> चित्रगुप्ता पुसल्याविना । तूं कां आपल्या दूतांना । पाठविलेस तया स्थाना। राजपुत्र आणण्यास  <br>।।४७।।  <p> यम चित्रगुप्ता विचारी। तों हकिगत कळली सारी। रुद्रानुष्ठानें वाढली खरी। आयुष्याची मर्यादा  <br>।।४८।।  <p> ऐसें पाहून यम गेला। वंदून वीरभद्राला। तो मीं चमत्कार पाहिला। नारद म्हणे कैलासीं  <br>।।४९।। <p>  नारदवचनें करून। अवध्याचें आनंदले मन। अभिषेकाचे ब्राह्मण। नृपवरें सुखी केलें  <br>।।५०।। <p>  गंडांतरांची भीति । रुद्रानुष्ठाने सर्व जाती। अल्पायुषी होती। दीर्घायू या अनुष्ठानें  <br>।।५१।।  <p> पराशरकृपें करून । सुखी झाला भद्रसेन । गंडांतर गेलें चुकोन । सुधर्म-तारकांचें  <br>।।५२।। <p>  ऐसा रुद्राध्याय महिमा। भिणें नको मुळीं यमा। म्हणूनि साधकें पूर्ण-प्रेमा। ठेवणे रुद्राध्यायावरी  <br>।।५३।। <p>  भद्रसेनें सत्कार। अवघ्यांचा करून थोर । बोळविला ऋषि पाराशर। स्वस्थाना कारणें  <br>।।५४।। <p>  सुधर्म तारक शतायु झाले। अपार सुख भोगिले। ऐसे स्वामी बोलले। गाणगापुरी दंपतीसी  <br>।।५५।।  <p> असो पुढे विनंती करी। श्रीगुरुची ती विप्रनारी। स्वामीया मज कांहीतरी । मंत्र तुम्ही सांगावा  <br>।।५६।।  <p> ज्या मंत्रे करून। होईन मी पावन। ऐसें सद्भावे म्हणून । लोळू लागली पायावरी  <br>।।५७।। <p>  स्वामी-नृसिंह सरस्वती। जे केवळ दत्तमूर्ती । ते बोलले येणे रीति । तया विप्रस्त्रियेला  <br>।।५८।।  <p> बाळे स्त्रियांकारण । एक पतिसेवेवांचून । मंत्र नाही दुजा आन । हें ध्यानी असूं दे  <br>।।५९।। <p>  स्त्रियालागीं उपदेशितां। मंत्रचि होतो जाण वृथा। ये विषयीची ऐक कथा। एक तुला सांगतो  <br>।।६०।। <p>  पूर्वी शुक्राचार्य म्हणून। होता राक्षसांचा गुरु जाण। त्यानीं करून अनुष्ठान। संजीवनी सिद्ध केली  <br>।।६१।। <p>  ज्या संजीवनीचा। प्रभाव लोकोत्तर साचा। संभार तो राक्षसांचा। मृत होतां सजीव करी  <br>।।६२।। <p> म्हणून दिवि देवांना । यश कदापि येईना त्यांनी आपले उमारमणा। दैन्य कथिले जाउनी  <br>।।६३।। <p>  तेणे कोपला महेश। आज्ञा करी नंदीस। जा आण शुक्राचार्यास। मजपुढें येधवां  <br>।।६४।। <p> शिवाज्ञेनें नंदी गेला। तोंडी धरिलें शुक्राला। नेऊन कैलास भुवनाला। उभा केला शिवापुढे  <br>।।६५।। <p> शिवें शुक्रास उचलून। मुखी आपुल्या घातला जाण। दिला असे ठेवून । निजोदरी सदाशिवें  <br>।।६६।। <p>  तो मूत्रमार्गे बाहेर पडला । भार्गव नाम पावला । त्या असुरगुरु शुक्राला । कन्या होती देवयानी  <br>।।६७।। <p>  इकडे शिवोदरांतून । सुटला हे पाहून । पुरंदर गेला घाबरून । या शुक्राच्या मुक्ततेनें  <br>।।६८।। <p>  देवगुरु बृहस्पती। ज्यालागी येत नव्हती। संजीवनी विद्या ती। म्हणून देव रागावले  <br>।।६९।। <p>  गुरु व्हावयालागून। योग्य शुक्राचार्य धन्य। तूं न त्याच्या समान। म्हणूनि येत अपेश आम्हां  <br>।।७०।। <p>  गुरुपद न हा पोरखेळ। अंगी पाहिजे अतुल बल। तेणे चित्ती खळबळ उडाली बृहस्पतीच्या  <br>।।७१।।  <p> बृहस्पती म्हणे इंद्राला। शुक्र संजीवनीला । निर्बली करणें आपणाला । आहेच कीं अवश्य  <br>।।७२।। <p>  कचनामें माझा पुत्र। आहे परम पवित्र। तो संजीवनी शिकण्या प्रीत्यर्थ । धाडितों मी शुक्राकडे  <br>।।७३।। <p>  षट्‌कर्णी मंत्र होता। सामर्थ्य जाईल तत्वतां । तुम्ही न करा कांही चिंता। ते मीं सर्व साधितों  <br>।।७४।। <p>  ऐसें बोलून कचाला। शुक्रसदनासी पाठविला। तो समित्पाणि होऊन भला। शरण गेला शुक्रास  <br>।।७५।। <p>  कच परम सुंदर। दुसरा मदन साचार। देवयानीचें त्यावर । प्रेम जडलें सहजचि  <br>।।७६।।  <p> समित्पाणि होऊन आला। म्हणून शुक्रे ठेवून घेतला । शिष्यानें गुरुगृहाला। सेवा करणें धर्म त्याचा  <br>।।७७।। <p>  कच नव्हता कुचर। कामावेळी न तिळभर। सबब सांगे साचार। ऐसा तन्निष्ठ असे कीं  <br>।।७८।। <p> समिधा दर्भ आणावया। कच गेला कानना ठाया। तें राक्षसांनीं पाहोनियां । काननीं वधिलें कचासी  <br>।।७९।। <p>  अस्तमानापर्यंत भली। कचाची वाट पाहिली। मग देवयानी बोलली। निज पित्याकारणे  <br>।।८०।। <p>  अहो तात तुमचा शिष्य। कां न आला गृहास। वाटतें माझ्या मनास। विपरीत कांही जाहलें  <br>।।८१।। <p>  शुक्रे समाधी लाविली। तों तया कळून आली। गोष्ट जी कां असे केली। राक्षसांनी काननांत  <br>।।८२।। <p>  जप करून संजीवनीचा । कच केला सजीव साचा। पुन्हा राक्षसांनी तयाचा। वध केला आवर्जुन  <br>।।८३।। <p>  ऐसें बहुत वेळां जाहलें। शुक्रे कचा सजीव केलें। राक्षस अवघे कंटाळले। अखेर केलें यापरी  <br>।।८४।। <p>  एकादशीचें दिवशीं। कच मारून काननासी। चिता रचून तयासी। दहन केलें वैरभावें  <br>।।८५।।  <p> त्याची रक्षा पेयांत। पाजिली शुक्राचार्याप्रत । कच-विरहें दुःखित । झाली कन्या देवयानी  <br>।।८६।। <p>  देवयानीनें बापाची। कच उठविण्या केली साची । विनंती ती नम्रतेची । तवीं शुक्र बोलले  <br> ।।८७।। <p>  बाळे माझ्या शिष्यांनी। म्हणजे या राक्षसांनी। कच टाकिला जाळुनी। आणि पाजिली राख मला  <br>।।८८।। <p>  आतां कचातें उठवितां । मृत्यु मज ये तत्त्वतां। ऐसें ऐकून बोलली दुहिता। आचार्यास येणेंपरी  <br>।।८९।। <p>  तुम्हांस येते संजीवनी। तुम्ही कचाते उठवोनी। शिष्या विषयीचें प्रेम जनीं। करा प्रकट तातराया  <br>।।९०।। <p>  तोच मंत्र संजीवनी। मज ठेवा शिकवूनी । म्हणजे मी तुम्हा लागूनी। मृत्यू येता उठवीन  <br>।।९१।।  <p> शुक्र मुलीच्या भिडेस पडला । कन्येस मंत्र सांगितला। तोच कचाने ऐकिला। राहोनियां उदरात  <br>।।९२।।  <p>  येणें रीतीं षटकर्णी। मंत्र शुक्राचा झाला जाणी। शुक्रे जपून संजीवनी। कचालागीं उठविले  <br>।।९३।।  <p> तयीं शुक्रासीं मृत्यू येता। ती त्या उठविती झाली दुहिता। कच घाली दंडवता। गुरु शुक्राचार्यासी  <br>।।९४।। <p>  आपण कन्येलागी भली। संजीवनी बोधिली। ती गुरुराया मी ऐकिली। राहून आपुल्या उदरांत  <br>।।९५।।  <p> तेणें माझे काम झालें। संजीवनीं हे रत्न लाभलें। आतां कृपा करून गुरुमाउलें। आज्ञा द्यावी जावया  <br>।।९६।।  <p> शुक्र बोलला तस्थास्तु। तो देवयानीने आपुला हेतू। प्रगट करूनि धरिला हातू। म्हणे भार्या करी मला  <br>।।९७।। <p>  कच बोले त्यावर। मी झालो तुझा सहोदर। तूं भगिनी माझी साचार। झालीस की सुशीलें  <br>।।९८।। <p>  बहीण मुलगी नात पुतणी। हें लग्न होण्या न योग्य कोणी। शास्त्रवचन मानोनि। चालणें आहे आपल्याला  <br>।।९९।। <p>  ऐसें बोलोन नमस्कार। केला गुरुसी अखेर। निजसदनी जाण्या साचार। कच सिद्ध जाहला  <br>।।१००।। <p>  देवयानीनें कचाला। ऐशा शाप दिधला। जरी न वरिसी कचा मला। तरी व्यर्थ होईल विद्या ती  <br>।।१०१।। <p>  हें कचानें ऐकिलें। उलट देवयानीस शापिलें। ब्रह्मकुला विरहित भलें। लग्न तुझें लागेल  <br>।।१०२।। <p>  तेंच पुढें झालें सत्य। ययातीनें वरिलें तिजप्रत। शुक्राचार्य झाला बलहत। गेलें सत्व संजीवनीचें  <br>।।१०३।।  <p> स्त्रियांस मंत्र दिधला। म्हणून तो निष्फळ झाला। उगीच भलत्या हट्टाला । ज्ञानी पुरुषं मानू नये  <br>।।१०४।। <p>  देवयानीस संजीवनी। शिकविली शुक्रे म्हणूनी। ती निष्फळ गेली होउनी। शिवाय षटकर्णी झाली असे  <br>।।१०५।। <p>  म्हणून सावित्री स्त्रियांप्रत। मंत्र सांगणे ना उचित। पहा शुक्राचा झाला घात। कन्येस मंत्र बोधिल्यानें  <br>।।१०६।। <p>  स्त्रियांलागी पतीवीण। मुळींच नाही दैवत आन। पतिपदांचे चिंतन। करणें हाच धर्म तिचा  <br> ।।१०७।। <p>  ऐसें प्रत्यक्ष श्रीगुरु। करते झाले विस्तारू । हल्लींचे जे पोटभरू। ते विरुद्ध करणी करितात  <br>।।१०८।। <p>  दत्तावतार आपणा म्हणविती। लोकांच्या स्त्रिया मागती। आणि तेहि ज्ञानांध अर्पण करिती। केवढा हा अनाचार  <br>।।१०९।। <p>  आपुल्या झोपड्यांचे भोवतीं। शिष्यगणांना फिरविती। आणि मुखें म्हणा म्हणती। धन्य हो प्रदक्षिणा  <br>।।११०।। <p>  वाडी गाणगापूरचे विधी करावे। आपण बळेंच दत्त व्हावें। पैसे उकळण्यासी स्थापावे। दत्तपादुका कोठेंतरी  <br>।।१११।। <p>  स्वतःचें पाहात वर्तन। सत्वगुणी नरालागुन । येईल कीं अती घाण। नरकाहून आगळी  <br>।।११२।। <p> मोटारींत बसून फिरती। योगयोगेश्वर म्हणविती। आपुली दावण्या विरक्ति। पोर्ते लाविती उगीच वर  <br> ।।११३।। <p>  श्रोते ऐशा भोंदूंचे। प्रस्थ जगीं माजता साचें। कोठून गुरुचरित्राचे। यावें सांगा प्रत्यंतर  <br>।।११४।। <p>  या भोंदूंचा व्यापार। अवघा कर्मबाह्य साचार। भक्तीचा पाहतां प्रकार। तो मृगजलापरी असे  <br>।।११५।। <p>  मींच ब्रह्म हैं त्यांचें ज्ञान। शिष्य तुकविती मान। शिष्यिणी तन्मय होऊन। नाचू लागती पथांतरी  <br>।।११६।। <p>  कोणी दत्तावतार म्हणविती। इस्तरीचे कपडे लेती। शर्यती सिनेमा पाहाती। खेळ तैसे नाटकांचे  <br>।।११७।। <p>  पोषाख ते अन्य अन्य। दिवसांतून करिती तीन। हें कां वैराग्याचे लक्षण। हाय हाय रे दुर्देवा  <br>।।११८।। <p>  कां विचारितां। हा आमचा राजयोग सर्वथा। ऐसें सांगती आपुल्या भक्ता। लोक तेहि मानती  <br>।।११९।। <p>  प्रथमतः पाहिजे आचार। सद्भक्ति ती नंतर । सगुण साक्षात्कार झाल्यावर। ज्ञानास होतो अधिकारी  <br> ।।१२०।। <p>  ते अवधेंच मावळलें। धूर्त संत भोंदू झाले। म्हणून कुटाळां फावले। कुटाळ्या त्या करण्यास्तव <br> ।।१२१।। <p>  असो या भाकड कथेसी। नाहीं प्रयोजन आपणासी। सोन्याचें वर्णन करण्यासी। पितळ लागते सामन्याला  <br>।।१२२।।  <p> स्वामीनृसिंहसरस्वती। वैराग्यसागर निश्चिती। केवढी त्यांची अगाधशक्ति। सजीव केलें प्रेताला  <br>।।१२३।। <p>  फिरावया कारण। वाहनें न ज्या लागली जाण । छाटी लंगोटी वांचून। नव्हतें कांहीं संग्रहा  <br>।।१२४।। <p>  ऐसे वैराग्यभरित गुरु। तेंच भवार्णवीचें तारूं । उपाधियुक्त पोटभरू । हें न निश्चयें समजावें  <br>।।१२५।। <p>  असो यापुढील कथा। पुढील अध्यायी तत्त्वता। सांगेन मी भाविकभक्ता। अवधान द्यावे त्याकडे  <br>।।१२६।। <p>  स्वस्तिश्रीगुरुचरित्रसारामृत। सदा ऐकोत भाविक भक्त। हेंच विनवी जोडोनी हात। सदा सर्वदा दासगणू  <br>।।१२७।। <p> 		
		<p> ।। इति अष्टमोध्यायः   ।। शुभंभवतु ।। <br><p> ।। श्रीदत्तात्रेयार्पणमस्तु ।। श्रीहरिहरार्पणमस्तु ।। <br><p> 卐 卐 卐 卐 卐 <br><p> इति अध्याय समाप्तः <br> <p>
    </div>
        <button onclick="goToHome()">Go to Home</button>
    </div>

    <script src="../js/script.js"></script>
</body>
</html>
