<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../css/styles.css">
    <title>श्रीगुरुचरित्र सारामृत - अध्याय चवथा  - श्रीक्षेत्र बासर येथे श्रीनृसिंहसरस्वतींचे दर्शनास सायंदेव</title>
</head>
<body>
    <div class="container-heading" oncontextmenu="return false;">
        <h1> ।। अध्याय चवथा ।। </h1>
        <div class="chapter-content" oncontextmenu="return false;"> 
		<p>।। श्रीगणेशाय नमः ।। <br> <p> हे रूक्मिणीपति ब्रह्मांडाधीशा। निवारी माझ्या दुरितपाशा। तुजला अशक्य पंढरीशा। कांहीं न उरलें जगत्रयीं <br>।।१।। <p> फ्र सिद्ध म्हणे नामधारकासी। नृसिंहसरस्वती ज्ञानराशी। आले त्र्यंबक क्षेत्रासी। स्नान करण्या गौतमीचें <br>।।२।। <p> इतिहास या क्षेत्राचा। येणें रीतीं आहे साचा। गोहत्यादोष गौतमाचा। गेला गौतमी स्नानानें <br>।।३।। <p> शिवमस्तकीं गंगा राहिली। ती तेथूनि काढण्या युक्ति केली। ऋषी मुनींनीं जाण भली। ती ऐक सावचित्ते <br>।।४।। <p> मंत्र सामथ्यै निर्माण। एक धेनु करून। ती दिली शेतांत सोडून । साळी खाण्या गौतमाच्या <br>।।५।। <p> तिचें कराया निवारण। गौतमें दर्भ घेऊन । हैक म्हणतां गेले प्राण। त्या धेनूचे त्र्यंबकेश्वरीं<br>।।६।। <p> गौतमा मुनी म्हणाले। तुझें करें पाप घडलें । तें बापा जाईल भलें। गंगा आणितां मृत्युलोकीं <br>।।७।। <p> मानून तें प्रमाणवचन। गौतम करी अनुष्ठान। ज्या तपानें पार्वतीरमण। प्रसन्न झाला गौतमातें <br>।।८।। <p> जटास्थ गंगा सोडिली। गौतमी नाम पावली। त्रिभुवनांत गर्जना झाली। गौतमीच्या नांवाची <br>।।९।। <p> ती ही गौतमी गोदावरी। त्र्यंबकक्षेत्र तिचे तीरीं। तेथें नृसिंहसरस्वती साक्षात्कारी। आले यति यात्रेस <br> ।।१०।। <p> या गोदेचें करितां स्नान। जन्मांतरीचे दोष दारुण। जाती भस्म होऊन। ऐसे माहात्म्य गौतमीचें <br>।।११।। <p> त्या गंगेची प्रदक्षिणा। करण्या निघाला योगिराणा। जो दत्त अवतार जाणा। स्वामी नृसिंहसरस्वती <br>।।१२।। <p> प्रदक्षिणा करित करित। स्वामी आले मंजरथाप्रत। तेथें माधवारण्य शुचिर्भूत । एक येऊन भेटला <br>।।१३।। <p> नृसिंह उपासना त्यासी। तो त्या चिंती अहर्निशी। तों अनायासें सदनासी। स्वामी आले चालून <br> ।।१४।। <p> साष्टांग केलें नमन। सद्भावें वंदिले चरण। तों झालें दर्शन। त्रयमूर्तीचें त्याच ठाई <br>।।१५।। <p> हा स्वामी नृसिंहसरस्वती। साक्षात् आहे दत्तमूर्ति। परिभ्रमण भूवरती। जगदोद्धारा करीत हा <br>।।१६।।  <p>यास कशास पाहिजे तीर्थ। हा तीर्थरूप साक्षात्। जना सुवाटे लावण्याप्रत। कर्ममार्ग आचरे हा <br>।।१७।। <p> माधवारण्या वर देऊन । सद्गुरू निघाले तेथून। बासर सरस्वतीचें स्थान। येते झाले तया ठायां <br>।।१८।। <p> तेथें पोटदुखीचा । एक विप्र होता साचा । तो प्राण देण्याचा विचार करी मानसीं <br>।।१९।। <p> म्हणे मी पूर्वजन्मांत। अन्न ना दिलें याचकाप्रत। म्हणून या जन्मांत। हाल माझे होती असे <br>।।२०।।  <p>ही दुर्धर व्याधी कोठवरी । सहन करावी आतां तरी । देतों गोदेभीतरीं। मी जाऊन प्राण आतां <br>।।२१।। <p> प्राण देण्या गंगेवर। विप्र आला सत्वर । तें पाहून गुरुवर। शिष्यास बोलू लागले <br>।।२२।।  <p>अरे जा जा त्यास आणा। हा कां कंटाळलासे प्राणा। आत्महत्या दोष जाणा। मुळींच महाभयंकर <br> ।।२३।।  <p>शिष्यानें द्विजा आणिलें। सदुरूपुढे उभे केलें । तें नृसिंहसरस्वती बोलले। व्याधी आज गेली तुझी <br>।।२४।।  <p>आम्ही औषध देतों त्यास। यथेच्छ करी भोजनास । तों इतुक्यांत दर्शनास । विप्र एक पातला <br>।।२५।।  <p> तो कौंडिण्य गोत्रींचा । द्विज आपस्तंब शाखेचा । सायंदेव नांवाचा । विबुध हो <br>।।२६।।  <p> सायंदेव चरणीं लागला। अष्टभावें दाटला। स्वामी माझा उद्धार झाला। आपुल्या चरणदर्शनानें <br>।।२७।।  <p>सगुरू त्यासी बोलले। तुम्ही कोण कोठले। सायंदेवें सांगितलें। स्वामीलागीं येणें रितीं <br>।।२८।।  <p>मी कांची नगरचा। राहाणारा आहे साचा। मी नौकर यवनाचा । झालों उदर भरावया <br>।।२९।।  <p>ऐसें तेधवा ऐकन। स्वामींनीं तुकविलीं मान। आणि म्हणाले आमुचें वचन । मान एवढें बापा तूं  <br>।।३०।।  <p> या व्यथिताला निजघरीं। घेऊन जाय सत्वरी। भोजन घाली अति आदरी। विविध पक्वान्नें करून  <br>।।३१।।  <p>तैं सायंदेव म्हणे जोडून हात। या घालितां भोजन सत्य। पंचत्वा पावेल त्वरित । उदरव्यथा यासी असे <br>।।३२।।  <p> याचा दोष गुरुनाथा। लागेल कीं माझ्या माथा। म्हणून झालें विनविता। अन्य सेवा सांगणें <br>।।३३।।  <p> हा महानवमीसी। यथेच्छ जेवला गेहासी। तेणें व्याधि विकोपासी। गेली याची महाराजा <br>।।३४।।  <p> तें ऐकतां सदुरू हंसले। प्रेमें सायंदेवा बोलले। आमुचें औषध आहे आगळें। भोजनेंची गुण <br>।।३५।।  <p> एवंच सायंदेवांनीं। तो द्विज नेला निजसदनीं। स्वामीलागी प्रार्थनी। आणिले गेहापुढिते <br>।।३६।।  <p> मंगल पूजा अवघी झाली। शिष्यांसहित तेधवां भली। सद्गुरूमूर्ति बैसली । भोजन तें करावया <br>।।३७।।  <p>यथेच्छ जेवला व्यथित। झाला व्याधीपासून मुक्त। स्वामीस घाली दंडवत । नाचूं लागला आनंदे <br>।।३८।।  <p> जय जय स्वामी नृसिंह सरस्वती। तूं साक्षात् दत्तमूर्ति। कृपाकटाक्षं व्याधीप्रती। त्वां हरिलें गुरुराया <br>।।३९।।  <p> तव कृपेचें महिमान। आगळे आहे सर्वांहून । हें बासरगांव धन्य धन्य । चरण आपुले लागले <br>।।४०।।  <p>सायंदेवा वर दिधला। सुसंतति उपजेल वंशाला। पुढें वृत्तांत कैसा झाला। तो आतां परियेसी <br>।।४१।।  <p>यवनभया पासून। सायंदेव रक्षिला जाण। पुढें वैजनाथपरळीकारण। येते झाले श्रीगुरु <br>।।४२।।  <p>परळी माजी राहिले गुप्त। कां कीं झाला त्रास अमित। कामनिक लोक असंख्यात। दर्शना येऊं लागले <br> ।।४३।। <p> मनकामना पूर्ण व्हावया। जी भक्ति होते शिष्यराया। ती अवघीच होय वायां । निष्काम भक्ति एक खरी <br>।।४४।। <p> आपुल्या अवघ्या शिष्यांसी। दिलें लावून यात्रेसी। निरोपिलें ऐसें तयांसी। शैल्य पर्वतीं भेटीस यावे <br>।।४५।। <p> बहुधान्य-नाम-संवत्सरी। येऊं शैल्यपर्वतावरी। तीर्थयात्रा करून तोंवरी। तुम्ही यावें ते ठायां <br>।।४६।। <p> अवश्य म्हणाले शिष्यगण। सदुरूस केलें वंदन। स्वामी नृसिंहसरस्वती दयाघन। ऐसें सांगती तयाला <br> ।।४७।।  <p>या अखिलब्रह्मांडांत। काशीक्षेत्र विख्यात । तेथें तुम्ही जावें त्वरीत । विश्वेश्वरा भेटावया <br>।।४८।। <p> भागीरथीची प्रदक्षिणा। तेंवी अर्चावी सरिता यमुना। प्रत्येक नदीच्या संगमस्थाना। प्रयागतीर्थ मानावें <br>।।४९।।  <p> वरुणा नदी कुशावर्ती। श्रुतकृष्णा वितस्ता शरावती। मरुद्विधा असीवनी मधुमती। देवनदी आदिकरून <br>।।५०।।  <p> चंद्रभागा शरयू रेवती। मंदाकिनी गोदा निश्चिती। ज्या ज्या नद्या तीर्थं असती। तेथें आदरें स्नान करा <br> ।।५१।।  <p> तैसें सेतुबंध रामेश्वर। पुरुषोत्तम श्रीरंग भीमाशंकर। गंगोत्री बद्रिकेदार। महालय क्षेत्र प्रवरातीरीं <br>।।५२।।  <p>  कोटीतीर्थ नर्मदातीर्थ। मातृकेश्वर कुब्जतीर्थ। प्रसादतीर्थ विजयतीर्थ। गोकर्ण क्षेत्र तैसें पहा <br>।।५३।।  <p> भीमरथीचे कांठीं । नामा पांडुरंग जगजेठी। जो दोष हरी उठाउठी । दर्शनमात्रं भक्तांचे <br> ।।५४।।  <p> अमरजा संगमांत । कोटी तीर्थं असती सत्य । वृक्ष जेथें अश्वत्थ । कल्पवृक्ष तो देखा <br> ।।५५।।  <p> तुंगभद्रा नदी वरदा। मलप्रभा संगम सुखदा। निवृत्तिसंगम गोविंदा। बहु प्रिय वाटतसे <br> ।।५६।।  <p> सिंहराशीत बृहस्पती। असतां गोदेची विशेष महती। सकळ तीर्थात वृद्धा ती। तिजवीण कोणी श्रेष्ठ नसे  <br>।।५७।।  <p>श्रीकृष्णेस कन्यागती। येते भेटण्यास भागीरथी। तूळ राशीस बृहस्पती। येता महत्त्व तुंगेचें <br>।।५८।।   <p> कर्क राशीस येतां सूर्य। मलप्रभेचें महत्त्व होय। भीमा कृष्णा संगमी जाय। अवघे पाप दुरित दैन्य <br>।।५९।।  <p> महालक्ष्मी कोल्हापुरीं। ती दक्षिणकाशी होय खरी। भिल्लवडी क्षेत्र कृष्णातीरीं। औदुंबर तसेंच  <br>।।६०।।  <p>धनुष्यकोटी रामेश्वर। कुंभकोण कावेरी तीर। कन्याकुमारी साचार। दर्भशयन तैसें हो <br>।।६१।।  <p>त्यां समस्त तीर्थांमाझारीं। कृष्णातटाचें महत्त्व भारी। ऋषी ब्रह्मवेत्ते तिच्या तिरीं। ज्ञानार्जना राहिले <br>।।६२।।  <p> त्यांतहि क्षेत्र विशेष। अमरापुर नाम ज्यास। पंचगंगा संगमास। महत्त्व आगळें प्रयागाहुनी <br>।।६३।। <p>  या पंचगंगा संगमासी। अवघींच तीर्थे परियेसी। याच्याहुनी महीसी। क्षेत्र आन पवित्र नसे <br>।।६४।। <p> पुढें तीर्थ युगालय। ज्या दर्शनें पाप जाय। नंतर बापा शूर्पालय । विश्वामित्रतीर्थ भगवती <br>।।६५।। <p> मलप्रभा संगम । श्वेतश्रृंग तीर्थ उत्तम । उत्तरवाहिनी असे परम । कृष्णा येथें सुखदायिनी <br>।।६६।। <p>  केदारेश्वर पीठापुरी। वृषभाद्री मणिगिरी। कल्याण नगरीची थोरी। फार चुके येरझारा <br>।।६७।।  <p> सर्व तीर्थां स्नान करा। नद्यांचा दोष मनीं धरा। वर्षाकाल येता खरा। नद्या होती रजस्वला <br>।।६८।।  <p> परी ज्या महानद्या थोर। भागीरथी गोदा साचार। चंद्रभागा नर्मदा तीर। सिंधू शरयू परियेसा <br>।।६९।। <p>  तीन दिवस बरवा । यांना दोष मानावा । वापी तडागा जाणावा । दोष बापा एक रात्र <br>।।७०।। <p>  येतां नदीसी नवें उदक। ते दिवसींची रजस्वला देख। ग्रीष्म काळीं निःशंक। दोष मानणें दिवस दहा <br>।।७१।। <p>  तीर्थे तीर्थमहिमा ऐकिला। शिष्यसमुदाय निघून गेला। गुप्त रूपें त्र्यंबकस्थला। राहिलें नृसिंहसरस्वती <br>।।७२।।  <p> शिष्य जातां तीर्थ यात्रेसी। मी एकटा होतों सद्गुरूपाशी। तेथें एक विप्र दर्शनासी। येता झाला श्रीगुरुच्या <br>।।७३।। <p>  करून पदाचें वंदन। द्विज बोले करुणावचन। तारा स्वामी मजलागून। माझी उपेक्षा करूं नका <br>।।७४।।  <p> मागें मी एक गुरु केला। तो न विद्या सांगे मला। निशिदिनीं लावी सेवेला। जी का अती हीन असे <br>।।७५।। <p>  दुरुत्तरें ताडी वरच्यावर । कदा न बोलतसे मधुर। मी कंटाळून अखेर। त्याग त्याचा केला असे <br>।।७६।।  <p>  तें एकतां द्विजवचन। सद्गुरूनें केलें हास्यवदन। आलें मजला कळून। निर्देवी तूं जन्माचा <br>।।७७।।  <p> आपुले दोष झांकिसी । सद्गुरूला दूषण देसी। जाऊन कल्पतरूपाशीं । राहिलास रे करंटा <br>।।७८।। <p> तुझ्यासारख्या अधमालागुन । गुरुसेवा घडे कोठून। गुरुनिंदकाचें वदन। कदापिही पाहूं नये <br>।।७९।।  <p> ऐसें ऐकतां द्विज मनीं। परम अनुताप पावुनी। घट्ट धरिले चरण दोन्ही। पायीं लोळू लागला <br> ।।८०।।  <p> महाराज मम करें चुकी झाली। ती पाहिजे दुरूस्त केली। आपण जगत्त्रयाची माउली। आतां न लोटा परता हो <br>।।८१।।  <p> असा अनन्य भाव पाहून। श्रीगुरु बोलले त्याकारण। ऐक गुरुभक्तीचें महिमान। अवधान देई मम बोला  <br>।।८२।।  <p> अरे, सदुरू ही जननी जनक। हरिहरब्रह्मा देख। गुरु कल्पतरू निःशंक। कल्पिले फळ देणारा <br>।।८३।।  <p> येविषयीं एक कथा। सांगतों मी तुज आतां । धौम्यमुनी म्हणून होता। ब्राह्मण एक द्वारकेसी <br> ।।८४।। <p>  त्या धौम्यऋषीपाशीं। तिघे शिष्य परियेसी । त्यांतून बापा पहिल्यासी। नाम अरुण पांचाळ <br> ।।८५।।  <p>  वेद शिष्य दुसरा । उपमन्यू तो जाण तिसरा । त्याहून त्या अवांतरा। कोण गणती करील <br>।।८६।।  <p>  शिष्याचें पाहून मन। मग देती वरदान। उगीच नमस्कारालागून। कदा न फल अर्पित <br>।।८७।।  <p> ऐक अरुण पांचाळास। सांगती जा शेतास । तडागीचें पाणी साळीस । देऊन यावें अस्तमानीं <br>।।८८।।  <p> अरुण साळीचे शेती गेला। तडाग नयनीं पाहिला। म्हणे सदुरूचें शेत माथ्याला। आहे यासी काय करूं <br>।।८९।।  <p> प्रवाहास बंधारा। घातल्याविण नये खरा। उदकाचा ओघ साजिरा। या साळीच्या शेतासी <br>।।९०।। <p>  दगड धोंडे आणून। टाकी प्रवाहात नेऊन । भिंत बांधाया कारण। ते सवेंच जाती वाहूनिया <br>।।९१।।  <p> अखेर बिचारा कंटाळला। प्रवाहामाजीं आपण पडला । बंधाऱ्यासम होऊन भला। तेणें तुंबलें तेथ वारी <br>।।९२।। <p>  पाणी गेलें शेतांत। सूर्य गेला अस्ताप्रत। धौम्यऋषी आले शोधीत । निजशिष्यास ते ठाया <br>।।९३।। <p>  शेतामाजीं पाहिले वारी। आनंद झाला अंतरीं। दृष्टि फेकितां सभोंवरी। शिष्य कोठें न दृष्टि पडे <br>।।९४।। <p> मग हांक मारिली। ती अरुणानें ऐकलीं। त्वरे जाऊन पाऊलें धरिली । धौम्यमुनीची तयानें  <br> ।।९५।। <p>  मुळींच ते अंतर्ज्ञानी। होते बापा धौम्य मुनी। न सांगताहि कोणी। अवघेच त्यानें जाणलें <br> ।।९६।।  <p> अरुणास हृदयीं धरिलें। दोन्ही हातें कवटाळिलें। मुखीं आशीर्वचन बोलले। विजयोस्तु म्हणुनी <br>।।९७।।  <p>  वेद वेदांगें व्याकरण। अवघी तुज लागून। मुळीं नको अध्ययन। याचें तुशी करावया <br>।।९८।।  <p> माझा हस्त तुझे शिरीं। सांख्य तर्कशास्त्रं दुसरीं। तुझ्या घरीं भरतील वारी। मत्प्रसादेंकरूनी <br>।।९९।।  <p> तो आशीर्वाद तात्काळ फळला। अरुण पांचाळ विद्वान झाला। सदुरू सेवक नाहीं गेला। वायां बापा जगामध्यें <br>।।१००।।  <p> दुसरा शिष्य वेद त्याला। धौम्य मुनी सांगता झाला। तूं रक्षून शेताला । कापणी खुरपणी करावी<br> ।।१०१।।  <p>  रास होईपर्यंत। त्वां रक्षणा असावें तेथ। तें वेदानें मानून खचित। बैसला राखण शेतातें <br>।।१०२।।  <p> पिकाची कापणी झाली। रास अवघी तयार केली। धौम्य मुनीला निवेदली। हकीकत रास झाल्याची <br>।।१०३।।  <p>  रास आणाया कारण। गाडा रेडा देऊन । आणि सांगितलें भरून । रास आणावी म्हणुनिया <br>।।१०४।।  <p> प्रशस्त होता गाडा। ओढण्यासी एक रेडा। म्हणून झाला कानकोंडा। मनामाजी वेद तो <br>।।१०५।। <p>  मग त्यानें ऐसें केलें । रेड्यास गाड्या जुंपिलें । एक बाजूचे घेतलें । जूं त्यानें निजस्कंधीं <br>।।१०६।। <p>  परि झालें अघटित । चालतां गाडा पंथांत । रुतून गेला चिखलांत । गती रेड्याची खुंटली <br>।।१०७।।  <p>  मग तो वेद शिष्य। गाडा ओढण्या बळ विशेष । करूं लागला तो फास। लागता झाला गळ्यासी <br>।।१०८।। <p>  प्राणांताचा समय आला। ओढोंच लागला गाड्याला। म्हणे गुर्वाज्ञेकरितां गेला। प्राण माझा जावो तरी <br>।।१०९।। <p>  तों इतुक्यांत धौम्यमुनी। उभे ठाकले येऊनी। वेदाची निष्ठा पाहुनी। परम चित्तीं संतोषले <br>।।११०।। <p> आणि अमोघ दिधला वर। सर्वत्र होईल जयजयकार। माझा आहे वरद कर। सर्वदा तुझे शिरावरी  <br> ।।१११।। <p>  सुख संपदा भोग आतां। अखेर मुक्ती सायुज्यता। पुनरावृत्ति नाहींच आतां। वेदा राहिली तुजकारणें  <br> ।।११२।। <p>  तें वेद सद्गुरूचरण। वंदून गेला निजगृहालागुन। लोकरीतीं संसार करून। अखेर गेला उद्धरोनी  <br> ।।११३।। <p>  तिसरा उपमन्यू शिष्य त्यासी। गोधन दिलें चारायासी। त्याचा आहार राक्षसीं। अन्न लागे वह पोटा  <br> ।।११४।। <p>  म्हणून क्षुधाक्रांत होतां। झाला गुरें घेऊन येता। तें सद्गुरूनें पाहतां। कोपते झाले धौम्यमुनी  <br> ।।११५।। <p>  अरे अस्तमानापर्यंत। गुरें चारावीं रानांत। उपाशी न मारीं यांप्रत। दिवसा गृहा येऊं नको  <br> ।।११६।। <p>  उपमन्यू तैसें करी। भिक्षा मागून कांतारी। कसेंबसें उदर भरी। जठराग्नीची आग मोठी  <br> ।।११७।।  <p> धौम्य पुसे तयास। तुझा देह न कां झाला कृश। काय खाशी काननास। हैं आम्हां सांगावें  <br> ।।११८।।  <p> उपमन्यू म्हणे जोडून पाणि। मी भिक्षा मागतों काननीं। त्यावरी निर्वाह करूनी। रक्षितों गुरें स्वामिया  <br> ।।११९।।  <p> धौम्य म्हणे तयासी। आम्हां टाकून तूं जेविशी। भिक्षा मागून काननासी। देई आम्हां लागून  <br> ।।१२०।।  <p> तें उपमन्यूनें मानिलें। प्रथम भिक्षेस नेऊन दिलें। दुसरीवरी आपुलें। उदर भरी शिष्य तो  <br> ।।१२१।।  <p>  गुरु सांगती त्याप्रत। हेंहि कर्म अनुचित। दोन्ही भिक्षा सदनाप्रत। आल्या पाहिजेत आमुच्या  <br> ।।१२२।।  <p> शिष्य बिचारा तैसें करी। पोटालागी क्षुधा भारी। गाईस वांसरू पीता धरी। कांसेखालीं ओंजळ  <br> ।।१२३।।  <p> तेंहि करणें बंद केलें। गुरुनें सत्त्व पहाण्या भलें। तैं एक दिनीं नवल वर्तलें । तें ऐकें सावचित्तें  <br> ।।१२४।।  <p> अर्क वृक्षापासून । दूध काढी धरूनी द्रोण। तो त्या चिकाचा एक कण। उपमन्यूच्या नेत्रीं गेला  <br> ।।१२५।।  <p> तेणें झाला आंधळा। मार्गों जातां कूपांत पडला । म्हणे या दुर्दैवाला। काय करूं आतां मी  <br> ।।१२६।।  <p> सांग सेवा सद्गुरूची। माझ्या करें न घडे साची। तों स्वारी पातली धौम्याची। कूपाचिया सन्निध  <br>  ।।१२७।। <p>  शिष्यास वरती काढला । आश्विनोध्याय उपदेशिला। तो जो जपतां उपमन्यूला। दृष्टी आली साच की  <br> ।।१२८।।  <p> गुरुनीं दिधला वर। अमोघसा साचार। उत्तंकनामें शिष्य थोर। लाधेल तुला वत्सा रे  <br> ।।१२९।। <p>  जनमेजय राजाकारण। तोच करील उपदेश जाण। एवंच तुझें महिमान । वाढेल जा भूमंडळीं  <br> ।।१३०।। <p>  तुजला तुझे कल्याणाची। जरी इच्छा असेल साची। तरी जा आपले गुरुची। पाऊलें धरी पुनरपि  <br> ।।१३१।।  <p> या कथेनें अनुताप। द्विजास उपजला आपोआप। अनुतापा पुढें पाप । राहील सांगा कोठुनी  <br> ।।१३२।।  <p> निजगुरुकडे जाण्याला। तो शिष्य परत निघाला। तें पाहून तारिला। श्रीगुरुनें तेथल्या तेथें  <br> ।।१३३।। <p>  जगद्गुरू नृसिंहसरस्वती। कोण वर्णील त्यांची कीर्ति। नामस्मरणें भस्म होती। सर्व अंगीचे महादोष  <br> ।।१३४।। <p>  असो सद्गुरू तेथून। आले भिल्लवडीग्रामालागुन । तेथें भुवनेश्वरीचें स्थान । त्रिभुवनांत ख्यात जें  <br> ।।१३५।। <p>  जवळ कृष्णातटीं पश्चिमेस । स्वामी राहिले औदुंबरास। ज्यायोगें महिमा विशेष । वाढला त्या स्थळाचा  <br> ।।१३६।। <p>  राजा जाय जया स्थानीं। तीच होय राजधानी । तैसें औदुंबरालागुनी। महत्त्व आलें स्वामीमुळें  <br> ।।१३७।।  <p> असो करवीर नगरांत। वेदविद्यापारंगत। मान जया विद्वानांत। विशेष ऐसा द्विज होता  <br> ।।१३८।। <p>  परि त्याचा कुमार । निर्बुद्ध जैसा दगड थोर । ज्या पाहतां विप्रवर । कष्टी राहे मानसीं  <br> ।।१३९।। <p>  लोक अवघे छीः थू करिती। अहोरात्र निंदिती। तूं हिऱ्यापोटी गार निश्विती। बा सूर्यासी शनैश्चर  <br> ।।१४०।। <p>  मुंज पाहिली करून। परि न ये वेदाध्ययन। सांगितलें जाय विसरून । क्षणामाजी सर्वथा  <br> ।।१४१।।  <p> अनुताप उपजला त्याचे पोटीं। खराच मी गारगोटी। निघाला कंटाळून शेवटी । तया करवीरग्रामास  <br> ।।१४२।। <p> भुवनेश्वरींलागी आला। जगदंबेसी नमस्कार केला। तीन दिवस राहिला। उपोषित तिचे पुढें  <br> ।।१४३।। <p>  परी न पावे भवानी। ऐसे तेधवां पाहोनि। जीभ आपली कापुनी। अर्पण केली देवीस  <br> ।।१४४।।  <p> आतां देतों उद्या प्राण। तुझे चरणांवरी जाण। तुझें आहे जननीपण। खोटें हैं समजलों  <br> ।।१४५।।  <p> ते रात्री स्वप्नांत। भुवनेश्वरी सांगत। ऐसा न होई दुःखित । जाय उद्यां औदुंबरा  <br> ।।१४६।। <p>  तेथें नृसिंहसरस्वती। नामें आहेत एक यती। ते करतील कृपा ती। ब्रह्मचाऱ्या तुजवरी  <br> ।।१४७।।  <p>  ऐसें स्वप्न पाहून । सुप्रभातीं केलें प्रयाण । भुवनेश्वरीस वंदून । येतां झाला औदुंबरा  <br> ।।१४८।।  <p>  श्रीकृष्णेचें स्नान केलें। यती चरणांस वंदिलें। नयनीं वाहो लागले। स्वामीस पाहतां आनंदाश्रु  <br> ।।१४९।।  <p> जीभ कापली म्हणून। न बोलवे त्याकारण। स्वामी आहेच त्रिकालज्ञ। सर्व त्यांनीं जाणिलें  <br> ।।१५०।।  <p>  ब्रह्मचारी हृदयीं धरिला। शिरीं वरदकर ठेविला। त्या योगें तो झाला। बृहस्पती ब्रह्मचारी  <br> ।।१५१।।  <p> जिव्हा जी का कापिली। ती त्यासी पुन्हा आली। अवगत होणें न राहिली। एकहि विद्या तयाला  <br>  ।।१५२।।  <p>  क्षणांत ऐसा चमत्कार। झाला तो वानूं कोठवर। साक्षात् असती ईश्वर। स्वामी नृसिंहसरस्वती  <br>  ।।१५३।।  <p> इति श्रीगुरुचरित्रसारामृत ग्रंथ। तारक होवो भाविकांप्रत। हीच भिक्षा मागत। दत्तात्रेयासी दासगणू   <br> ।।१५४।। <p> 
		<p> ।। इति चतुर्थोध्यायः ।। शुभंभवतु ।। <br><p> ।। श्रीदत्तात्रेयार्पणमस्तु ।। श्रीहरिहरार्पणमस्तु ।। <br><p> 卐 卐 卐 卐 卐 <br><p> इति अध्याय समाप्तः <br> <p>
    </div>
        <button onclick="goToHome()">Go to Home</button>
    </div>

    <script src="../js/script.js"></script>
</body>
</html>
