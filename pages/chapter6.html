<!DOCTYPE html>
<html lang="en">
<head>
<!-- Google tag (gtag.js) -->
<script async src="https://www.googletagmanager.com/gtag/js?id=G-6QX3LZYPMB"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-6QX3LZYPMB');
</script>
    <meta charset="UTF-8">
    <meta name="viewport" content="width=device-width, initial-scale=1.0">
     <meta http-equiv="X-UA-Compatible" content="ie=edge">
    <meta name="description" content="Shri Gurucharitra Saramrut - श्रीगुरुचरित्र सारामृत: A spiritual website dedicated to Shri Guru Dattatreya. श्रीगुरुचरित्र सारामृत - अध्याय सहावा  - श्रीस्वार्मीच्या कृपेने वांझ म्हशीस दूध आले. Read the holy text, view images, and start your spiritual journey today.">
    <meta name="keywords" content="Shri Gurucharitra, श्रीगुरुचरित्र, spiritual, Shri Guru Dattatreya, Hinduism, holy text, spirituality">
    <meta name="author" content="Anvay B Kulkarni">
    <meta property="og:title" content="Shri Gurucharitra Saramrut - श्रीगुरुचरित्र सारामृत">
    <meta property="og:description" content="A spiritual website dedicated to Shri Guru Dattatreya. Read the holy text, view images, and start your spiritual journey today.">
    <meta property="og:image" content="https://anvaybk.github.io/gurucharitra/images/shree_gurucharitra_saramrut.jpg">
    <meta property="og:url" content="https://anvaybk.github.io/gurucharitra/index.html">
    <meta name="twitter:card" content="summary_large_image">
    <meta name="twitter:title" content="Shri Gurucharitra Saramrut - श्रीगुरुचरित्र सारामृत">
    <meta name="twitter:description" content="A spiritual website dedicated to Shri Guru Dattatreya. Read the holy text, view images, and start your spiritual journey today.">
    <meta name="twitter:image" content="https://anvaybk.github.io/gurucharitra/images/shree_gurucharitra_saramrut.jpg">
    <link rel="stylesheet" href="../css/styles.css">
    <title>श्रीगुरुचरित्र सारामृत - अध्याय सहावा  - श्रीस्वार्मीच्या कृपेने वांझ म्हशीस दूध आले </title>
</head>
<body>
    <div class="container-heading" oncontextmenu="return false;">
        <h1> ।। अध्याय सहावा ।।  </h1>
        <div class="chapter-content" oncontextmenu="return false;"> 
		
		<p>।। श्रीगणेशाय नमः ।। <br> <p>
		हे अज अजिता पूर्णब्रह्मा। पांडुरंगा पुरुषोत्तमा। तुझ्या कथेचा देई प्रेमा। ही आहे इच्छा मशीं  <br>।।१।। <p>  या तव प्रेमेंकरून। ऐहिक पारमार्थिक दैन्य। जाय ऐसें महिमान। संत सांगती आम्हांतें  <br>।।२।।  <p> तेच येवो प्रत्यया। दासगणूच्या पंढरीराया। तूंच नरसिंह सरस्वती होउनिया। वससि नाथा गाणगापुरी  <br>।।३।। <p>  नामधारक म्हणे सिद्धासी। आले अमरजासंगमासीं। श्रीगुरुस्वामी पुण्यराशि। हें मीं ऐकिलें तुम्हापून  <br> ।।४।। <p>  तेथें पुढें काय जाहलें । तें पाहिजे कथन केलें। मन माझें हपापलें। ऐकण्या कथा सद्गुरूची  <br>।।५।। <p>  सिद्ध म्हणे तूं धन्य धन्य । गुरुचरित्रीं जडलें मन। लाभ अलौकिक याहून। नाहीच कोठें राहिला  <br>।।६।।  <p> ऐक आतां सावध चित्तें। या सद्गुरूचरित्रातें। भीमा अमरजा संगमातें। राहिले नृसिंहसरस्वती <br> ।।७।।  <p> भीमा उत्तरवाहिनी। आहे वत्सा या ठिकाणीं। हा अमरजासंगम प्रयागाहुनी। अति श्रेष्ठ असे रे  <br>।।८।। <p>  गाणगापुर नगरांत। घरें द्विजाची एक शत। त्या मध्यें एक अत्यंत । दरिद्री ऐसा द्विज होता  <br>।।९।।  <p> द्विज शुची सन्मती। पत्नी पतिपरायणा अती। परी दोप्रहराची असे भ्रांती। गृहींच तया द्विजाच्या  <br>।।१०।।  <p> वांझ म्हैस घरांत। जिचे न राहिले मुळीं दंत। वेसण घातली नाकात। माती वाहणे काम जिचें <br> ।।११।। <p>  लोक माती वाहाण्यास। दाम देऊनी नेती म्हैस। तीच चरितार्थ चालविण्यास। सोय होती द्विजाला  <br>।।१२।।  <p> पुण्य पूर्वजन्मींचे। एके दिनीं फळलें साचें। पाय लागले सद्गुरूचे। त्या द्विजाचे घराला  <br>।।१३।। <p>  नामधारका ते दिवशीं। म्हैस होती घराशी। कोणी न नेली वाहण्यासी। ती रोजच्या प्रमाणें  <br>।।१४।। <p> द्विज नव्हता घरांत। स्त्रीनें घातले दंडवत । म्हणे स्वामी व्हा स्थित। ह्या आसनीं क्षणभरी  <br>।।१५।। <p>  इतर ब्राह्मण ऐसें म्हणती। हा संन्यासी वेडा निश्चिती। त्याची त्यालाच भ्रांती। मग स्वामीस अन्न कोठलें  <br>।।१६।।  <p>  श्रीमंत घरें वगळून। हा दरिद्री गृहा आवर्जुन। आला याचें कारण। कांहीच आम्हा कळेना  <br>।।१७।। <p>  असो स्वामी म्हणती विप्रस्त्रियेसी। वेळ न आम्हा थांबण्यासी। म्हैस तुझ्या सदनासी। आहे मग प्रश्न कशाचा  <br>।।१८।। <p>  इचें दूध काढोनिया। भिक्षा घाली लवलाह्या । तैं ती साध्वी लागली पाया। दीन वचन बोलली  <br>।।१९।। <p>  स्वामी आपण त्रिकालज्ञ। ऐसें सत्य असून। पय भिक्षा मजलागुन । घाली म्हणतां नवल हैं <br>।।२०।। <p>  म्हैस आहे घरांत। ती नांवालाच मात्र। रेड्यापरी उपयोग होत। माती वाहण्या कामीं पडे  <br> ।।२१।। <p>  वांझ ती जन्मापासुन। पय निघावें कोठून। पती धान्य घेऊन । येतील थांबा थोडकें  <br>।।२२।।  <p> श्रीगुरु म्हणती त्यावरी। असत्य न वदें वैखरी। जा हें पात्र घेऊन करीं। धार तिची काढावया  <br>।।२३।। <p>  गुरुवचनीं ठेऊन विश्वास। ब्राह्मणी बैसली दोहण्यास। नामधारका त्या वांझ म्हशीस। तैं अपूर्व ऐसें वर्तलें  <br>।।२४।। <p>  म्हशीलागी फुटला पान्हा। दूध निघालें विपुल जाणा। तेणें विप्र स्त्रीचे मना। हर्ष झाला अतिशय  <br>।।२५।। <p>  हा स्वामी न मानव। आहे साक्षात दिवीचा देव । काय त्याचा प्रभाव। वांझ म्हशीनें दूध दिलें  <br>।।२६।। <p>  अष्टभाव दाटून आले। स्वामीचरणा वंदिले। ते तोषवून घातिले । भिक्षा म्हणून सद्गुरूशीं  <br>।।२७।। <p>  योगिराज दूध प्याला। आशीर्वाद दिधला ब्राह्मणीला। धनधान्य तुझ्या सदनाला। नांदेल चिंता करूं नको  <br>।।२८।। <p>  तुझें दारिद्रय निवटिलें। ऐसें म्हणून संगमा गेले। बाईनें वृत्त सांगीतले। पती येतां निजगृहा  <br>।।२९।।  <p> तोही परम संतोषला। उभयतां आले संगमाला। पंचारती करून ओवाळिला । त्यांनी संगमीं श्रीगुरु  <br>।।३०।। <p> पहा श्रीगुरुकृपेचा चमत्कार। वांझ म्हैस देई क्षीर। हें का करूं शकेल नर। सांग मनीं शोधुनी  <br>।।३१।। <p>  त्या ब्राह्मणाचें घरीं। अपार संपत्ति आली खरी। सद्गुरूकृपा झाल्यावरी। दैन्य राहावें कोठुनी  <br>।।३२।। <p>  दुसरें दिनीं म्हशीस । लोक माती वाहण्यास । मागूं येतां गेहास । विप्र त्यासीं बोलला  <br>।।३३।। <p>  माझी म्हैस आहे दुभती। ती न वाहील आतां माती। संगमावरी आला यती। त्याने कृपा केली ही <br> ।।३४।।  <p> कर्णोपकर्णी हें वृत्त। कळले ग्रामाधिकाऱ्याप्रत। म्हणून तोहि निघाला धांवत। संगमीं वंदण्या श्रीगुरु <br> ।।३५।।  <p>  राजा म्हणे स्वामीसी। चलावे महाराज ग्रामासी। तारणे आम्हां पतितासी। विनंती आमुची मान्य करा  <br>।।३६।।  <p> नृपाचिया वचनासी। मानिते झाले कृपा राशी। बरें येतों ग्रामासी। चाल आम्हां घेऊन  <br>।।३७।।  <p> समारंभें ग्रामीं आणिला। तो दीनजनाचा वशिला। तेथलिया थाटाला। किती म्हणून वर्णन करावें  <br>।।३८।। <p>  पालखी घोडे अब्दागिर। पुढें चालले सैनिक स्वार। टाळ वीणे वाजती मधुर। विप्र वदती वेदऋचा  <br>।।३९।।  <p> सडे घातले पंथांनी। आरत्या करिती सुवासिनी। नृसिंहसरस्वती ज्ञानतरणी। गाणगापुरीं उदेला  <br>।।४०।। <p>  ग्रामाचिया पश्चिमेस। अश्वत्थवृक्ष विशेष । त्यापाशी ब्रह्मराक्षस । होता एक शिष्योत्तमा  <br>।।४१।। <p>  त्यानें प्रगटून सदुरूपायीं। लोळण घेतलें लवलाहीं। म्हणे कृपामूर्ते माझी आई। उद्धार माझा करी कां  <br>।।४२।। <p>  मी या पिशाच्चयोनीस। येऊन भोगतों आहे त्रास । द्यावे मजला सगतीस। हीच याचना गुरुराया  <br>।।४३।। <p>  सगुरू तेथें राहिले। ब्रह्मराक्षसा बोलले। स्नानकरितां संगमी भले । मुक्त होशील पिशाच्चा  <br>।।४४।।  <p> मग तो ब्रह्मराक्षस। त्वरें गेला संगमास। कलेवर टाकून मुक्तीस । पावता झाला गुरुकृपें  <br>।।४५।। <p>  त्या समंधाचे स्थानीं। श्रीगुरु राहिले प्रेमें करूनी। ख्याती झाली त्रिभुवनीं। स्वामिचिया प्रभावाची <br> ।।४६।। <p> लांब लांबून येती जन। दर्शनें होती पावन। कित्येकांचे रोग दारुण। गेले नुसते दर्शनें  <br>।।४७।।  <p> असो एक होता यती। नामे त्रिविक्रमभारती। तया लागीं स्वामीकीर्ती। असह्य झाली शिष्योत्तमा  <br>।।४८।।  <p> जैसें पाहून सूर्याप्रत। जळफळे मनीं दिवाभीत। वा धार्मिक कुलवधूप्रत। सहज निंदिती वारांगना  <br>।।४९।। <p>  तो त्रिविक्रमभारती। अहर्निशी निंदी गुरुप्रती। म्हणे हा नोहे खरा यति। दांभिक आहे निःसंशय  <br>।।५०।।  <p>  नरहरीची उपासना । त्रिविक्रमभारतीची जाणा । वेदत्रयाच्या करी पठणा । यतिधर्में वर्ततसे  <br>।।५१।। <p>  त्याचा हरावया भ्रम। निघाले श्रीगुरु शांतिधाम। सोडून गाणगापूर ग्राम। त्याच्या कुमसी कारणें  <br>।।५२।। <p>  श्रीगुरु बसले पालखींत । सर्व सैन्य असे बहुत। घोड्यावरी नृपनाथ। गाणगापुरी ग्रामीचा  <br> ।।५३।। <p>  इकडे कुमसीग्रामाभीतरीं। भारती ध्यान धरी । परी ध्यानीं नये नरहरी। विक्षेप होऊं लागला <br> ।।५४।।  <p> कुमसीचिया सांन्निध्यास। आले स्वामी परम पुरुष। तैं कौतुक केलें विशेष। तें ऐक सांगतो  <br>।।५५।।  <p> त्रिविक्रमभारतीला। दंडधाऱ्यांचा समूह दिसला। तेणें तो घोटाळला। हैं काय दिसतें म्हणून  <br>।।५६।। <p>  अवघेच लोक दंडधारी। अवघे समान अधिकारी। थोरधाकटा त्या भीतरीं। निवडतांहि नये कीं <br> ।।५७।।  <p> ऐसें ध्यानी पाहून। निघाला घालित लोटांगण। जैसें ध्यानीं तैसे जन। देखता झाला तेधवां  <br>।।५८।। <p>  सद्गुरूस केला नमस्कार। म्हणे मी पतित पामर। निंदा केली आजवर । त्याची क्षमा करा हो  <br> ।।५९।। <p>  तो क्षणांत थाट मावळला। पहिल्यासमान पुन्हा झाला। पालखी स्वार शिपायाला। पाहे त्रिविक्रमभारती  <br>।।६०।।  <p> म्हणे हाय हाय केवढा तरी। आहे श्रीगुरु अधिकारी। हेच अवघे दंडधारी। यानेंच मज दाखविले  <br>।।६१।। <p>  तेच पुन्हा केले स्वार। हा दत्तावतार साचार। कोण याची करणार। बरोबरी या जगामध्यें  <br>।।६२।। <p> त्रिविक्रमभारती। गलिताभिमान झाला अती। वरच्यावर करी प्रणती। श्रीगुरु च्या चरणातें  <br>।।६३।। <p>  अभिमानरहित पाहून। ओळंगले दयाघन । त्रिविक्रमभारतीचें अज्ञान । निवटिते झाले सद्गुरू <br> ।।६४।। <p>  जा आतां ध्यानधारणा। करी एकाग्र करून मना। तुझ्या परमार्थ साधना। येतील फळें गोमटी  <br>।।६५।।  <p> त्रिविक्रमभारती। वर देऊन कुमसीसी। आले गाणगापुरासी। परत नरसिंहसरस्वती  <br>।।६६।। <p>  नामधारका ऐक आतां। सांगेन तुज अभिनव कथा। विदुर ग्रामीं एक होता। बादशहा यवनाधिप  <br>।।६७।। <p>  तो ब्राह्मणांचा पक्का वैरी। करडी नजर तयावरी। हिंदू धर्माचा अंतरीं। पाडाव करण्या इच्छितो  <br>।।६८।।  <p> राज्यांतील द्विजासी। आणून सर्भेत बळेंसी। म्हणे तुम्ही वेदासी। म्हणा येधवां माझ्यापुढें  <br>।।६९।। <p>  वेद ऐकून देई धन। विपुल द्विजा कारण। ही कीर्ति त्याची पसरली जाण। हळोपाळीस चोहोंकडे  <br>।।७०।। <p>  द्विजही येती बहुत। धनावरी ठेऊन चित्त। वेद म्हणण्या सभेत । विदुरग्रामीं बादशहापुढें  <br>।।७१।।  <p> वेदपाठ ऐके कानीं। बादशहा उन्मत्त होऊनी। कांही भागाचा अर्थ पाहुनी। करी निंदा ब्राह्मणांची  <br>।।७२।। <p>  म्हणे यवनांत ब्राह्मणांत। फरक नाहीं यत्किंचित । तेही यज्ञकर्मांत। पशुहत्या करतात कीं  <br>।।७३।। <p>  ऐसें सत्य असुनी। निंदिती यवनांलागुनी। आपला मात्र झाकोनी। दोष ठेविती अधम हे <br>।।७४।। <p>  असो त्याच्या सभेंत। दोन आले फिरत फिरत। ब्राह्मण तीन, वेद ज्याप्रत । सर्वांगासह येत होते  <br>।।७५।।  <p> ते बोलले शहाला। आम्ही वाद करायाला। आलों तुझ्या सभेला । आणी विद्वान बोलावुनी  <br>।।७६।।  <p> जरी न येतील द्विजवर। वाद करावया साचार। तरी आम्हा झडकर। जयपत्र तें देई गा  <br>।।७७।। <p>  तरी ब्राह्मणाशीं। कोणी न करिती वादासीं। या योगें अभिमानासी। दोघे चढते जाहले  <br>।।७८।। <p> शत्रू अभिमानासारिखा। कोठें नाहीं साच देखा। अभिमानानें रावणादिका। दुर्गती ती प्राप्त झाली  <br>।।७९।।  <p> बली राजा सहस्त्रार्जुन। तेवीं धृतराष्ट्र-नंदन। यांचें केलें निर्मूलन। अभिमानानें जगामधें  <br>।।८०।। <p>  असो ते विप्र दोघे । कुमसीम आले सवेगें। त्रिविकम-भारतीसंगें। शास्त्रचर्चा करण्यास  <br>।।८१।।  <p> त्रिविक्रम-भारती मुनी। बोले त्या विनयें करूनी। आम्ही कोठें आहोत ज्ञानी। रामो हरी न येत आम्हां  <br>।।८२।। <p>  आम्ही भणंग भिकारी वनवासी। घेतले संन्यास आश्रमासी। मर्जी असल्या गाणगापुरासी। चला वाद करण्यातें  <br>।।८३।। <p>  तेथें आमुचे गुरुवर। नरसिंहसरस्वती दयासागर। वेदवेदांगे शास्त्रं इतर । त्यांना अवगत असती तीं  <br>।।८४।। <p>  त्रिविक्रम-भारती मुनी। आले दोघांस घेऊनी। भीमा अमरजा संगमस्थानीं । जेथें बैसले गुरुवर  <br>।।८५।। <p>  बोले त्रिविक्रमभारती। हे दोघे विप्र विद्वान अती। शास्त्रवादाची या प्रती। इच्छा उद्भवली स्वामिया  <br>।।८६।। <p>  मी बहुत प्रकारें बोधिले। परी ते न त्यांनी ऐकिलें। वाद करण्या येथें आले। ना तरी जयपत्र मागती  <br>।।८७।। <p>  श्रीगुरु त्या दोघांला। आणून सन्मुख बोध केला। परी तो वाया गेला। वाद कराच म्हणतात  <br>।।८८।। <p>  नरसिंहसरस्वती यतिवर। म्हणती तुम्ही जाणतां वेद सार। हैं असंबद्ध साचार। मज वाटे येकाळीं  <br>।।८९।। <p>  पैल वैशंपायन जैमिनी। यांनाहि न वेद कळले जाणी। तेच वेद तुम्हां लागुनी। येती म्हणतां हैं आश्चर्य  <br>।।९०।।  <p> हा विद्वत्तेचा अभिमान। द्या संगमीं सोडून। तरिच होइल कल्याण। भरीस वादाच्या न पडा कीं  <br>।।९१।।  <p> पूर्वकाली मुनी एक। भारद्वाज नामें देख। वर्तन ज्याचें अतिचोख। तो गेला ब्रह्मयाकडे  <br>।।९२।।  <p>  भारद्वाज म्हणे ब्रह्मदेवा । द्यावा मशी वेदठेवा। हाच हेतु पुरवावा। माझ्या मनीचा चतुरानना  <br>।।९३।। <p>  ऐकून भारद्वाज-वचन। ब्रह्मयानें केलें हास्यवदन। पर्वताकार ढीग तीन। घातिलें त्यानें वेदांचे  <br>।।९४।। <p> पर्वताकार वेद पाहतां । भारद्वाज झाला बोलता। या वेदास नये शिवतां । वेद गणती न करवे कीं  <br>।।९५।।  <p>  कांहीं तरी मज द्यावें । कृतार्थ वेगें करावे । रितें ना पाठवावें । मजलागीं महाराजा <br> ।।९६।। <p>  मग ब्रह्मदेवानें मुठी तीन। घेतल्या तीन ढिगांतून। दिल्या भारद्वाजा लागून। इच्छा त्याची पुरवावया  <br>।।९७।।  <p>  तेंच पुढें व्यासांनी। एक एक वेद दिला जाणी। प्रथम जो पैल त्या लागुनी। ऋग्वेद तो दिधला  <br> ।।९८।।  <p> उपवेद त्या ऋग्वेदाचा। आयुर्वेद तो असे साचा। देव ब्रह्मदेव याचा। अत्रिनामें गोत्र असे  <br>।।९९।। <p>  शाकल बाष्कल अश्वलायन। ऐशा अनंत शाखा जाण। त्या तुम्हां अवगत पाहून। आश्चर्य आम्हां वाटते  <br> ।।१००।। <p>  वैशंपायनाकारण। सांगितला यजुर्वेद जाण। या वेदाच्या उपवेदालागुन । नाम धनुर्वेद असे  <br>।।१०१।।  <p> भारद्वाज गोत्र याचें । रुद्र अधिदैवत तयाचें । पंचमुखी गायत्रीचे । ध्यान करणें ये ठाया <br> ।।१०२।। <p>  शाखा ती वाजसनी। दुसरी जाण बोधायनी। हिरण्यकेशी म्हणूनी । तृतीय भेद असे कीं  <br>।।१०३।। <p>  यज्ञादिक-क्रियेसी। मुख्य यजुर्वेद परियेसी । अनंत शाखा आहेत यासी। त्या सांगाव्या कोठवर  <br>।।१०४।।  <p> वेद तिसरा जो का साम। तो जैमिनीस दिधला अत्युत्तम। मंत्रशास्त्र ज्याचे नाम। तो उपवेद अथर्वणाचा  <br>।।१०५।। <p>  ऐसें वेदरूपी अमूल्य धन। मिळालें ब्राह्मणा कारण। ज्या योगें ते पूज्य होऊन । बैसते झाले जगत्त्रया <br> ।।१०६।।  <p> हल्लीं या कलींत । ब्राह्मण झाले भ्रष्ट अत्यंत। जाऊन यवन सभेत । वेद त्यांना ऐकविती  <br>।।१०७।।  <p> तीच स्थिति आहे तुमची। इच्छा न करा जय पत्रिकेची । त्रिविक्रमभारतीमुनीची। उगीच हेळणा करूं नका  <br> ।।१०८।। <p>  ऐसें श्रीगुरु वरचेवर। सांगती परि ते न तिळभर। मानिती, चर्चा शास्त्रावर । कराच ऐसें बोलले  <br>।।१०९।। <p>  मग श्रीगुरूंनी नवल केलें। एका पांथासी बाहिलें। आणि पुसू लागले। तूं कोण कोठील म्हणूनी  <br> ।।११०।। <p> पांथ बोले या कारण। मी मातंगजातीचा अती हीन। आपण पाचारिलें म्हणून। आलों स्वामी ये ठाया  <br> ।।१११।। <p>  मग स्वामी नरसिंहसरस्वती। निज शिष्यास आज्ञापिती। हा दंड घेऊन हाती। काढ महीसी सात रेघा  <br> ।।११२।।  <p>  पांथास केलें भाषण। एक एक रेघ ओलांडून। सांग जातां विधान। आम्हा कारणें भिऊं नको  <br> ।।११३।। <p>  पांथ म्हणे मी किरात। नाम बनराखा सत्य। लंघिता तिसऱ्या रेषेप्रत। गंगापुत्र झालों म्हणे <br>  ।।११४।। <p>  चौथी रेषा ओलांडितां। म्हणे शूद्रजाती झालों आतां। पांचवी शीव ओलांडितां । म्हणे सोमदत्त वैश्य मी  <br> ।।११५।। <p>  सहावी रेषा ओलांडिली। म्हणे मी क्षत्रिय झालों बळी। माझी नामाभिधा भली। गोदावरी महाराजा  <br>  ।।११६।।  <p>  सातवी रेषा ओलांडितां। म्हणें मी विप्र झालों आतां। अवगत शास्त्र संहिता। अध्यापक नाम माझें  <br> ।।११७।।  <p>  हें सद्गुरूकृपेचें महिमान। मातंग केला ब्राह्मण। म्हणे हा पंडित आहे पूर्ण। यासी वाद करा आतां  <br> ।।११८।।  <p>  आम्हा सारिखे संन्यासी। नाहीत योग्य वादासी। हा अध्यापक तुम्हासी। सर्व उत्तरे देईल  <br> ।।११९।।  <p>  तें पाहतां ब्राह्मण भ्याले। मुखात मुकेपण आलें। जिव्हेनें स्थान सोडिलें। पडली अर्धी वाळून  <br> ।।१२०।।  <p> बोलतांहि येईना। शरीरीं भरल्या यातना। अखेर अनन्य भावे चरणा। आले शरण श्रीगुरूंच्या  <br>  ।।१२१।।  <p> अनुतापें पाहून। श्रीगुरुचें द्रवलें मन। म्हणती निजकर्म भोगल्याविण। तुमची सुटका होणे नसे <br>  ।।१२२।। <p>  व्हाल तुम्ही द्वादश वर्ष। कांतारी ब्रह्मराक्षस । तुम्ही छळिलें ब्राह्मणांस। तेणें राक्षसयोनी पावाल जा  <br> ।।१२३।।  <p>  एवंच शिष्या त्याठिकाणीं । भिमा अमरजा संगमस्थानीं। कलेवर ठेविलें दोघांनी। ब्रह्मराक्षस जाहाले  <br> ।।१२४।। <p>  चांडालहातें गर्व खंडण । बोलले शिष्या कारण। या चांडालयोनींत जनन । पूर्व दोषं होतसे  <br> ।।१२५।।  <p>  जो वेद विक्री करी । यवनसभे श्रुती उच्चारी। जो सदाचारा वैरी। तो चांडाल योनीं जन्मतसे  <br> ।।१२६।।  <p>	जो गुरुपत्नीचें ठाई। पापवासना ठेवी पाही। तोहि मरणांतीं जन्मा येई। चांडाल योनींत परियेसा  <br> ।।१२७।।  <p>  द्विजकुलीं जन्मून। जो अभक्ष्य करी भक्षण। वा सेवी मद्यमांसालागुन। तो चांडाळ योनी जन्मतसे  <br> ।।१२८।। <p>  जो विधवेचा संग करी। वा पराव्याची भोगी नारी। वा जो हरिहरनिंदा करी। तो चांडालयोनी पावतो <br>  ।।१२९।।  <p> क्र तुलसीपत्रावाचून। करी शालिग्राम पूजन। वा जो ब्राह्मणाचें हरी धन। तो चांडाळ योनी जन्मतो  <br> ।।१३०।। <p>  फेफरें अर्धांग गंडमाळा। ऐशा होण्यास रोगाला। कारण पूर्वजन्मींचा दोष भला। म्हणुनी दोषा न आचरावें  <br> ।।१३१।।  <p> ऐसें कर्माकर्मांचें व्याख्यान। करिते झाले दयाघन। प्रायश्चित्ताचें विधान। तेंहि सर्व सांगितलें  <br> ।।१३२।। <p>  मग बोलले पतिताला। पूर्व दोषें जन्म झाला। चांडालाचे कुलाला। कृत दोषातें भोगावया  <br> ।।१३३।। <p>  ऐक आतां मात्र संगमस्थानीं। स्नान करी प्रति दिनीं। म्हणजे तूं पुन्हा विप्रयोनीं। जन्मा येसी बापा रे  <br> ।।१३४।। <p>  पतित बोले त्यावर। जोडून आपुले दोन्ही कर। कृपाकरून माझेवर। विप्र तुम्हीं केलें मशी  <br> ।।१३५।।  <p> आतां ब्राह्मणाचे समाजांत। मिळवूनी टाका मजप्रत। पुन्हा न करणें मला पतित। हीच विनंति आहे मम  <br> ।।१३६।। <p>  तुझ्या दर्शनें गेले दोष। ऐसा तो महिमा विशेष । हें ऐकून सद्गुरू त्यास । काय बोलले तें ऐका  <br> ।।१३७।। <p>  अरे पूर्वी विश्वामित्र ऋषी। जन्मून क्षत्रिय वंशासी। आचरून खडतर तपासी। ब्रह्मवेत्ता जाहला  <br> ।।१३८।। <p>  परी राजऋषीच राहिला। ब्रह्मऋषी नाहीं झाला। त्यानें मारिलें शतपुत्राला । वसिष्ठाच्या कोपानें  <br> ।।१३९।।  <p>  त्याचा वसिष्ठाप्रत। राग न आला किंचित । वसिष्ठ शांतिधाम साक्षात । ब्रह्मकुलीं जन्मला  <br> ।।१४०।।  <p> वसिष्ठाच्या आज्ञेने। देह सूर्यकिरणानें। जैं विश्वामित्रानें। जाळून घेतला आपुला  <br> ।।१४१।।  <p> नूतन देह केला धारण। तेव्हां ब्रह्मऋषी झाला जाण। सप्तऋषी माजी स्थान। मिळालें त्या विश्वामित्रा <br> ।।१४२।। <p> म्हणून द्विज होण्याचा। हट्ट धरूं नको साचा। त्याग आपुल्या जातीचा। करणें हे बरें नोहे   <br> ।।१४३।। <p>  परी तें न मानी पतित। मीं विप्रचि आहे साक्षात। इतुक्यांत आले धांवत। कन्या पुत्र स्त्री त्याची  <br> ।।१४४।। <p>  स्त्री पाहून भ्रताराला। म्हणे चाल घराला। तो पतित म्हणे तियेला। मशीं स्पर्श करूं नको  <br> ।।१४५।। <p>  मी आहे ब्राह्मण। तूं हीन जाती चांडाळिण। तुझा स्पर्श आम्हा लागुन । कदापीहि होऊं नये  <br> ।।१४६।।  <p> ऐसें बोलून पळे दुरी। कांता झाली घाबरी। सद्गुरूची विनंती करी। भ्रतार माझा मज द्यावा  <br> ।।१४७।। <p>  हा गेल्या सोडून। आमुचें कोण करी पोषण। तूं साक्षात् करुणाघन। कृपा करा हो लौकरी  <br> ।।१४८।। <p>  कुलस्वामी नरसिंहसरस्वती । एका शिष्यास आज्ञापिती। पाणी आणून अंगावरती। घाल याच्या लवलाह्या  <br> ।।१४९।। <p>  म्हणे विभूति जाईल धुऊन। ती जातां याचें ज्ञान। न उरेल, संगोपन। करील आपुल्या पुत्राचें  <br> ।।१५०।। <p>  शिष्यानें पाणी घालता क्षणीं। गेली विभूति धुऊनी । ती जातां पाहतां नयनीं। भार्येस, आपुल्या आनंदला  <br> ।।१५१।। <p>  कन्या पुत्रासी भेटून। दिलें कांतेसी आलिंगन । म्हणे मीं येथे कोठून। आलों हैं न कांही कळे  <br> ।।१५२।।  <p> म्हणे त्रिविक्रम भारती। हे गुरुराया नरसिंहसरस्वती। अंगीची जातां विभूती। अज्ञान कैसें प्रगटलें  <br> ।।१५३।।  <p> धन्य भस्माचें महिमान। चांडालास झालें ज्ञान। तो भस्ममहिमा मजलागुन। कथन करा जी स्वामिराया  <br> ।।१५४।। <p>  स्वस्ति श्रीगुरुचरित्रसारामृत। सदा ऐकोत भाविक भक्त। हेंच इच्छी मनांत। सर्वकाल दासगणू   <br> ।।१५५।। <p> 
		<p> ।। इति षष्ठोध्यायः ।। शुभंभवतु ।। <br><p> ।। श्रीदत्तात्रेयार्पणमस्तु ।। श्रीहरिहरार्पणमस्तु ।। <br><p> 卐 卐 卐 卐 卐 <br><p> इति अध्याय समाप्तः <br> <p>
    </div>
        <button onclick="goToHome()">Go to Home</button>
    </div>

    <script src="../js/script.js"></script>
</body>
</html>
