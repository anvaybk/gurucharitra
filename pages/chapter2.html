<!DOCTYPE html>
<html lang="en">
<head>
   <!-- Google tag (gtag.js) -->
<script async src="https://www.googletagmanager.com/gtag/js?id=G-6QX3LZYPMB"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-6QX3LZYPMB');
</script>
    <meta charset="UTF-8">
    <meta name="viewport" content="width=device-width, initial-scale=1.0">
     <meta http-equiv="X-UA-Compatible" content="ie=edge">
    <meta name="description" content="Shri Gurucharitra Saramrut - श्रीगुरुचरित्र सारामृत: A spiritual website dedicated to Shri Guru Dattatreya. श्रीगुरुचरित्र सारामृत - अध्याय दुसरा  - श्रीअत्रि - अनसूयेच्या सदनी दत्तावतार. Read the holy text, view images, and start your spiritual journey today.">
    <meta name="keywords" content="Shri Gurucharitra, श्रीगुरुचरित्र सारामृत - अध्याय दुसरा - श्रीअत्रि - अनसूयेच्या सदनी दत्तावतार, spiritual, Shri Guru Dattatreya, Hinduism, holy text, spirituality">
    <meta name="author" content="Anvay B Kulkarni">
    <meta property="og:title" content="Shri Gurucharitra Saramrut - श्रीगुरुचरित्र सारामृत">
    <meta property="og:description" content="A spiritual website dedicated to Shri Guru Dattatreya. Read the holy text, view images, and start your spiritual journey today.">
    <meta property="og:image" content="https://anvaybk.github.io/gurucharitra/images/shree_gurucharitra_saramrut.jpg">
    <meta property="og:url" content="https://anvaybk.github.io/gurucharitra/index.html">
    <meta name="twitter:card" content="summary_large_image">
    <meta name="twitter:title" content="Shri Gurucharitra Saramrut - श्रीगुरुचरित्र सारामृत">
    <meta name="twitter:description" content="A spiritual website dedicated to Shri Guru Dattatreya. Read the holy text, view images, and start your spiritual journey today.">
    <meta name="twitter:image" content="https://anvaybk.github.io/gurucharitra/images/shree_gurucharitra_saramrut.jpg">
    <link rel="stylesheet" href="../css/styles.css">
    <link rel="manifest" href="../site.webmanifest">
    <link rel="apple-touch-icon" sizes="180x180" href="../images/apple-touch-icon.png">
    <link rel="icon" type="image/png" sizes="32x32" href="../images/favicon-32x32.png">
    <link rel="icon" type="image/png" sizes="16x16" href="../images/favicon-16x16.png">
    <link rel="icon" type="image/x-icon" href="../favicon.ico">
	<title> श्रीगुरुचरित्र सारामृत - अध्याय दुसरा - श्रीअत्रि - अनसूयेच्या सदनी दत्तावतार</title>
</head>
<body>
    <div class="container-heading" oncontextmenu="return false;">
        <h1> ।। अध्याय दुसरा ।। </h1>
        <div class="chapter-content" oncontextmenu="return false;"> 
		<p>।। श्रीगणेशाय नमः ।। <br> <p>
		जयजयाजी ब्रह्मांडाधीशा। आदिअनादिपुराणपुरुषा । स्वसंवेद्या पंढरीशा । उपेक्षा गणूची करूं नको   <br>।।१।। <p> सिद्ध म्हणे नामधारकासी । पूर्वी अत्री नामे ऋषी । जो मानसपुत्र निश्चयेसी । ब्रह्मदेवाचा जाण पां  <br>।।२।। <p> त्याची कांता अनसूया । पूर्ण श्रद्धा पतीचे ठाया। पतीच देव मानोनिया । सेवा करी एकनिष्ठ  <br>।।३।। <p> तिच्या पतिसेवेचें सामर्थ्य । काय सांगू तुजप्रत । सूर्यादिकांसी धाक पडत । ऐसा प्रभाव तियेचा  <br>।।४।। <p> साध्वीस पाहून नारदमुनी । गेला देवलोकां लागुनी। अनसूयेचे गुण वदुनी। गाऊ लागला प्रेमभरें  <br> ।।५।। <p> अरे तुम्ही सृष्टीचें नियंते । परी तुमचे कांही न चालते। अनसूयेचे लोपविते । तेज तुम्हांकारणें  <br>।।६।। <p> ती जरी आणील मनीं । निस्तेज करील तुम्हांलागुनी। ऐसी अधिकारी स्त्री अवनी। एक हीच समजा हो  <br>।।७।। <p> तें देवांनीं ऐकिले । आपापसांत बोलले । मनुष्य प्राणी श्रेष्ठ जाहले । आपणाहून काय हे  <br> ।।८।। <p> अनसूया एका ऋषीची । सहधर्मचारीणी आहे साची । तिच्या पातिव्रत्यतेजाची । वाखाणणी करी नारद  <br> ।।९।। <p> म्हणून तिचा बंदोबस्त । करणें भाग आपणांप्रत । काय कोल्ह्यांनी मृगनाथ । घरीं ठेवावा खेळावया  <br>।।१०।। <p> सर्व देव मिळोनी । गेलें ब्रह्मलोकालागुनी । चतुराननास घेउनी । गेलें पुढें कैलासा  <br> ।।११।। <p> शिवासमवेत देवमेळा । वैकुंठलोकाप्रती आला । अवघा वृत्तांत निवेदिला । श्रीमहाविष्णूतें  <br>।।१२।। <p>  नारायणा अनसूयेचें । सत्त्व आहे अगाध साचें । धाबे दणाणलें देवांचें । तिच्या तेजा पाहून  <br>।।१३।। <p> म्हणून वाटतें त्रिवर्गांनी । जावें अनसूयेचे सदनीं । हरप्रयत्नें सत्त्वहानी । करून येऊं तियेची  <br>।।१४।। <p> विष्णू बोले त्यावर । हा तुमचा कोता विचार । तिच्यापुढें माघार । घ्यावी लागेल आपणाला <br> ।।१५।। <p> तुमचा आग्रह बहुत । म्हणून चला मीहि तेथ। येतों तुमच्या समवेत । कार्य देवांचे साधावया <br> ।।१६।। <p> अतिथीच्या वेषानीं । ब्रह्मा विष्णू पिनाकपाणि । येते झाले अत्रिसदनीं । ऋषी घरांत नसतांना <br>।।१७।। <p>अनसूयेस म्हणती निघेजण । आम्हांस इच्छाभोजन । द्यावें तुवा प्रेमेंकरून । म्हणून आलों त्वत्सदना <br> ।।१८।। <p> अनसूया म्हणे अवश्य । आज माझे भाग्य विशेष । येऊन बसा पात्रास । स्वयंपाक सिद्ध असे कीं <br>।।१९।। <p> तिघे म्हणाले यावर । नुसते जेवण्या साचार । आम्हीं न आलो इथवर । इच्छाभोजन घालणें <br> ।।२०।। <p> अनसूया म्हणे तयांसी । करा निवेदन इच्छेसी । ती मी पुरवीन त्वरेसी । अनमान मुळीं करूं नका <br> ।।२१।। <p> तिसी बोलले वेषधारी । तूं नग्न होऊन सत्वरी । अन्न वाढणें पात्रावरी । हें पहा आम्ही बैसलो <br>।।२२।। <p> तें वचन ऐकतां । अनसूया साशंक झाली चित्ता । केवढा प्रसंग मजवरतां । ओढवला हा दुर्धर <br>।।२३।। <p> जरी नाहीं म्हणावें । तरी सत्त्व माझे जाईल बरवे । नग्न होऊन वाढावें । तरी तेंहि अनुचित <br>।।२४।। <p> ऐसा विचार काहीं वेळ । करी मानसीं वेल्हाळ । विचारानें खळबळ । चित्तामाजी उडविली <br> ।।२५।। <p> शेवटीं निग्रह करूनी। पतीचरण चिंतिले मनीं । आणि म्हणे नग्न होवोनी । अवश्य यांते वाढीन <br> ।।२६।। <p> ज्या अर्थी नग्न व्हाया । हे इच्छिती सदनीं या । त्या अर्थी बाल व्हाया । आहे यांचा विचार <br> ।।२७।। <p> माझ्या पतीचें तपःसामर्थ्य । बालकें करील तिघांप्रत । नग्न पाहण्याचा न लागत । दोष शिशूकारणें <br>।।२८।। <p> ऐसे बोलून नग्न झाली । अन्न घेऊन बाहेर आली । तैं तो ओटीवरी पाहिली । बालकें तिन्हीं प्रत्यक्ष <br>।।२९।। <p> तिघांसी घेतले अंकावर । वस्त्र नेसून सत्वर । उपनिषदें गाऊन मधुर । गाणें गाई तयांतें <br>।।३०।। <p> तो इतुक्यांत आश्रमासी । येते झाले अत्री ऋषी। ही मुलें सदनासी । आणलीस तूं कवणाची <br> ।।३१।। <p> ऐसे पुसतां भार्येप्रत । अनसूया सांगे सकल वृत्तांत । तो ऐकतां मुलांप्रत । ज्ञानदृष्टीनें अवलोकिलें <br>।।३२।। <p> आणि घातिला नमस्कार । साक्षात् विधीहरिहर । तुझें माझें भाग्य थोर । भार्ये आज उदेलें  <br>।।३३।। <p> पूर्व स्वरूपीं देव तिन्हीं। प्रगट झाले तया स्थानीं । शंकर दुर्वास होऊनी । निघून गेले परिभ्रमणा <br> ।।३४।। <p> विधी चंद्र जाहला । निजलोकां निघून गेला । हरी मात्र राहिला । दत्तरूपें तें ठाया  <br> ।।३५।। <p> ही दत्तात्रेयाची मूर्ती । त्रिगुणात्मक निश्चिती । एक अर्चिता या प्रती । तिन्हीं देवांचें पूजन घडे <br> ।। ३६।। <p> हेच साक्षात् सद्गुरू । भवार्णवीचे भव्य तारू । निजभक्तांना कल्पतरू । दत्त अवधूत दिगंबर <br>।।३७।। <p> नामधारक म्हणे सिद्धासी। आपण साक्षात् ज्ञानराशी। पुढेरं सदुरूची परंपरा कैशी। चालली ती निवेदा <br> ।।३८।। <p> दत्तात्रेयाचा अवतार झाला। तो मी आपुल्या मुखीं ऐकिला। आतां पुढे कथा ऐकण्याला। मन माझें आतुर जाहलें <br>।।३९।। <p> पुढें सिद्ध बोलले वचन । अरे अंबरिषाकारण । दश अवतार धरून । जग राहाटी चालविली <br>।।४०।। <p> सुष्टांचे केलें रक्षण । दुष्टांचें केलें हनन । तें मत्स्य कच्छ वराह जाण । नरहरी वामन भार्गव <br> ।।४१।। <p> राम कृष्ण बौद्ध कली । ऐसें झाले भूमंडळी । सगरोद्धारा भगीरथबली । ज्यानें आणिलें जान्हवीला <br>।।४२।। <p> ऐशी अवतारपरंपरा । झाली हरीची जाण चतुरा । पुढील वृत्तांत अवधारा । जो मी आतां सांगतो <br>।।४३।। <p> पूर्वदेशी पिठापूर । ग्राम आहे साचार । तेथें अपस्तंभ शाखेचा द्विजवर । आपळराजा नाम ज्याचे <br>।।४४।। <p> तयाची भार्या नामें सुमता। जी पतिभक्तिपरायण तत्त्वता। पतीध्यान धरून चित्ता। अतिथ अभ्यागता पूजीतसे <br>।।४५।। <p> नामधारका एके दिवशीं । श्राद्धतिथी अमावस्येची । दत्त आले सदनासी । अतिथीरूप धरोनियां <br> ।।४६।। <p> तें पाहून सुमता । धांवून ठेवीं पदीं माथां । भिक्षा आणिली होती हातां । ती तयातें घातली <br>।।४७।। <p> सुमतीचा भाव पाहून । प्रगट झाले अत्रीनंदन । वरदपाणी उभारून । बोलले त्या सुमतीसी <br> ।।४८।। <p> काय इच्छा आहे मनीं। ती तूं माग मजलागुनी। तुझी इच्छा पुरविण्या जननी। ये स्थला मी पातलो <br>।।४९।। <p> श्री दत्तातें अवलोकिलें । सुमतीचें हृदय भरून आलें । नेत्रीं वाहू लागले। आनंदाश्रू एकसरा <br>।।५०।। <p> देवा आपण ध्रुवासी । अढळपद दिलें निश्चयेसीं। लंकेच्या राजसिंहासनासी। स्थापन केले बिभीषणा <br>।।५१।। <p> वानर अवघे उद्धरिले । गोपगोपींसी सुखी केले। तुमच्या पदा ज्यांनीं नमिलें। तो न गेला विन्मुख <br> ।।५२।। <p> आतां जननी ऐसें मला। आपण जे कां बोलला । तेच येवो सत्यत्वाला । हीच आहे विनंती <br> ।।५३।। <p> देवा आजपर्यंत । मुलें झाली मजला बहुत । कित्येक उपजता झालीं मृत। कांही राहिलीं अंध पंगु <br>।।५४।। <p> ऐसा एकही पुत्र नाहीं। जो आम्हां तारील पाही। म्हणून हे देवदेवा माझे आई। आपुल्यासम पुत्र व्हावा <br>।।५५।। <p> ऐकतां सतीचे वचन । ओळंगले करुणाघन । तुला पुत्र मज समान । होईल काळजी करूं नको <br>।।५६।। <p> परी तो न राहील तुम्हांपाशीं । हिंडून देशी विदेशी । अवघ्या शरणांगतासी । उद्धरील जाण पां <br>।।५७।। <p> मैं ऐसे बोलता तेथल्या तेथ । गुप्त जाहले श्रीदत्त । पुढे ते अवघे वृत्त । सतीनें कथिले पतीसी <br>।।५८।। <p> उभयतांसी आनंद झाला । सतीसी गर्भ राहिला । सुमुहूर्ती पुत्र झाला । नांव ठेविले श्रीपाद <br>।।५९।। <p> मुलाचें जातक वर्तविले। ग्रह उच्चीचे होते भले । व्रतबंध होतां अवघे आले । वेद तया श्रीपादा <br>।।६०।। <p> अवघ्या विद्या करतलामल । झाल्या असती तात्काळ । मुलास पाहून वेल्हाळ । बहु आनंद मानीतसे <br> ।।६१।। <p> मुलगा तरतरीत बुद्धिवंत। म्हणून मुली येऊं लागल्या बहुत। परी श्रीपादाचे नव्हतें चित्त। तयावरि येतुलेहि <br>।।६२।।<p> जननीजनकां श्रीपाद म्हणती। मी ब्रह्मचारी निश्चिती। जडजीव उद्धारावया आलो क्षितीं। याचा विसर न पडो द्या <br>।।६३।।  <p> वैराग्य योग आमुची नारी । आहे सर्वदा बरोबरी । तियेवीण वधू दुसरी । मुळीं आम्हा करणें नसे <br>।।६४।। <p> अवघ्या स्त्रिया तुजसमान। आहेत जननी मज कारण। आठीव दत्ताचें वचन। हा मोहपसारा पसरूं नको <br>।।६५।।<p> मी श्रीपाद श्रीवल्लभ । आहे मुळीच स्वयंभ । माझ्या ठायी नाहीं भेद । मीच अवघ्या चराचरीं <br>।।६६।। <p> ते ऐकतां जनकजननी । बोलती श्रीगुरुलागुनी । तुम्हीं पोटीं येऊनी । काय झाला उपयोग <br>।।६७।। <p> आमुच्या वंशीचा दिवा । कोण लावील देवदेवा । याचा विचार करावा । कांहीं आपुल्या मानसी <br> ।।६८।। <p> श्रीगुरु म्हणाले त्यावर । आण तुझे कुमार । जे पंगु आहेत साचार । मजपुढती येधवां <br>।।६९।। <p> त्या दोन्हीं पोरांप्रती । सत्कृपेनें कृपामूर्ती । अवलोकन करितां निश्चिती । कौतुक ऐसे वर्तले <br>।।७०।। <p> अंधपंगुत्व अवधें गेलें । वेदशास्त्रसंपन्न झाले । हे गुरुकृपेचें फळ भलें । ऐक बापा नामधारका <br>।।७१।। <p> मुलें सर्वांग सुंदर । पाहून हर्षले मातापितर । श्रीगुरुचा जयजयकार । करिते झाले तेधवां <br>।।७२।। <p> पुढें श्रीपाद श्रीवल्लभ स्वामी । गेले वाराणसीं धामी । तेथोनियां बद्रिकाश्रमीं । नारायणासी भेटले <br>।।७३।। <p> बद्रिकाश्रमीं अदृश्य होऊन । पाहिले क्षेत्र गोकर्ण । जे गोकर्ण पुरातन । स्थान कैलासपतीचें <br>।।७४।। <p> नामधारक म्हणे सिद्धासी । सोडून बद्रिकाश्रमासी । सद्गुरु गोकर्णासी । कां आलें निरोपावे <br>।।७५।। <p> काय त्या बद्रिकाश्रमाहून । श्रेष्ठ आहे गोकर्ण । म्हणून आपणा केला प्रश्न । त्याचा निवाडा करा हो <br>।।७६।। <p> सिद्ध बोले त्यावरी । ह्या गोकर्णाची सरी । न ये कोणास भूमीवरी । तें अनादी क्षेत्र असे <br>।।७७।। <p> लंकाधिपती रावण । खडतर तप करून । भगवान पार्वतीरमण । आपुलासा केला असे <br>।।७८।। <p> शिवानें आत्मलिंग त्यांसी। दिलें काढून प्रेमेसी । ते घेऊन लंकेसी । जाऊं लागला रावण <br> ।।७९।। <p>  कां की मातेनें होतां धरिला। हट्ट नामधारका ऐसा भला। कीं माझ्या शिवपूजनाला। लिंग पाहिजे प्रत्यक्ष  <br>।।८०।। <p> रावणें तप केलें । कैलास पर्वता उचलिले । आपल्या समर्थ बाहुबलें । तें सांगू कोठवरी <br>।।८१।। <p> शिव म्हणाले रावणासी । कैलास नेऊन काय करिसी । आत्मलिंग देतो तुसी। तें त्वां द्यावें जननीतें <br>।।८२।। <p> तें रावणें मानिलें । आत्मलिंग घेतले । देव अवघे दणाणले । जातां शिवाचे आत्मलिंग <br> ।।८३।। <p> क अरे हा रावण आतां बली। होईल रे भूमंडळी । कांही तरी पाहिजे केली । युक्ति लिंग आणावया <br>।।८४।। <p>अवघ्या देवामाजी चतुर । एकदंत गौरीकुमार । त्यानें बटुवेष साचार । धारण केला देवकार्या <br>।।८५।।। <p> नारदानें देवासी । आधीच या कथेसी। सांगून इंद्रचंद्रासी । ब्रह्मलोकां धाडिलें <br>।।८६।। <p> ब्रह्मा घेऊन देवास । जातां झाला वैकुंठास । म्हणे अहो देवा रावणास । लिंग शिवें अर्पिले <br>।।८७।। <p> आतां रामावतारीं । तुम्हीं कोणा वधणार तरी । रावण बली झाल्यावरी । साम्राज्य होईल असुरांचें  <br>।।८८।। <p> तें ऐकतां नारायण। गेलें कैलासभुवनालागून । जेथें नीलकंठ हैमवतीरमण । स्थित असे व्याघ्रासनीं <br>।।८९।। <p> विष्णु म्हणे शंकरा । तुम्ही रावणास दिधले वरा । आत्मलिंग त्याच्या करा । किंनिमित्त दिधलेंत <br>।।९०।। <p> तेणें आम्हा अडचण झाली । देव मंडळी घाबरली । असुरांचे भूमंडळी । साम्राज्य आपण केलेत <br> ।।९१।। <p> शंकर म्हणाले त्यावर । हे जरी आहे साचार । परी तूं प्रयत्न केल्यावर । लिंग आणितां येईल कीं <br>।।९२।। <p> मी रावणा लिंग दिधले जरी। परी करार आहे ऐशापरी । लंकेवीण भूमिवरी । लिंग कोठें ठेवू नये <br> ।।९३।। <p>  म्हणून देवां सुखी करण्यास । विघ्न करा त्या रावणास । माझा कुमार गणेश । हे अवघे साधेल कीं <br>।।९४।। <p> ऐशी ऐकून शिवगिरा । आनंद झाला शाड्. गंधरा । तेथे झालेल्या प्रकारा । देवांलागी कळविलें <br>।।९५।। <p> इकडे आत्मलिंग घेऊनी। रावण जाऊं लागला निजस्थानीं। तो विष्णूनें वासरमणी। निजचक्रानें झांकला <br>।।९६।। <p> ऐसे होतां नारदऋषी । वेगे आला रावणापाशीं । घेऊन द्विजवेषासी । ऐसें बोलू लागला <br>।।९७।। <p> की रावणां तूं ब्राह्मण । संध्या समय झाला असून । कां करितोस पुढें गमन । नियम ब्राह्मणें टाकू नये <br>।।९८।। <p> ऐसें तयासी बोलुनी । संध्येस बसले नारदमुनी। तों इतुक्यांत बटुवेषांनीं। आला गणाधीप ते ठायां <br>।।९९।। <p> तयालागीं पाहून । रावणें केले भाषण । हे कुमारा मजलागून । सहाय्य थोडे करावे <br>।।१००।। <p>  माझा संध्यासमय झाला। सूर्य टेकला अस्ताचला । संधिकाली भास्कराला । अर्घ्य देणें नियम माझा <br>।।१०१।। <p> म्हणून हे मम करीचें। लिंग क्षणभरी घ्यावे साचे । या तुझ्या उपकाराचे । ऋण मी फेडीन <br>।।१०२।। <p> मी आहे राजेश्वर । तूं गरीबाचा दिसशी कुमार । म्हणून तुला माझे घर । सुखद होईल सर्वदा <br>।।१०३।। <p> गणेशें तें मानिलें । आणि रावणाशीं भाषण केलें । तुझे मी ऐकेन भले । परी आहे वर्म एक <br>।।१०४।। <p> तुज तीन हांका मारीन । तूं न आल्या लिंग ठेवीन । भूभागी म्हणून । तूं न मशी दोष द्यावा <br> ।।१०५।। <p> रावणाच्या करीचे । लिंग घेतलें गणेशें साचें । रावणें अर्घ्य देण्याचें । काम पुढें आरंभले <br> ।।१०६।। <p>  बोलीप्रमाणे तीन हांका। मारल्या रावणासी देखा। अखेर लिंगरूपी उमानायका। ठेवून दिधले भूमीवरी <br>।।१०७।।  <p> रावण आला पळत पळत । लिंग उपटावया तेथ । परी झाला गर्वहत । लिंग मुळी हलेना <br> ।।१०८।। <p> म्हणून करें मुरगाळिलें । लिंग गोकर्णाकार झाले । म्हणून त्याचें गोकर्ण पडलें । जगामाजीं नाम पहा  <br>।।१०९।। <p> हें शिवाचे आदिलिंग । समुद्रतटाकीं चांग । ज्या शिवाचें अर्धांग । भूषविलें पार्वतीनें <br>।।११०।।  <p> तें हे गोकर्ण महाबळेश्वर । अवघ्या क्षेत्रीं राजराजेश्वर। गोकर्णासम पुनीत इतर । क्षेत्र कोठें न लाधे कीं <br>।।१११।। <p>  म्हणून श्रीपादवल्लभ मुनी। येते झाले या स्थानीं। तीन वर्षे राहूनी । आराधना केली असे <br>।।११२।। <p> नामधारक म्हणे सिद्धास । या गोकर्ण क्षेत्रास । महिमा कां विशेष । येथें कोण उद्धरला <br>।।११३।। <p>  तें साकल्यें करून । सांगा स्वामी मजलागून । म्हणून आपुले धरले चरण । गोकर्णकथा सांगावी  <br>।।११४।। <p> सिद्ध सांगती त्यावरी । इक्ष्वाकु कुलाभीतरी । मित्रसह राजा भूमीवरी । होता एक जन्मला <br> ।।११५।। <p> तो राजा मृगयेस । गेला नामधारका काननास । तेथें ब्रह्मराक्षस । एक त्यानें मारिला  <br>।।११६।। <p> बंधू त्या राक्षसाचा । त्यानें सूड घ्याया बंधूचा । कपट व्यूह रचिला साचा । तो ऐक सांगतों <br>।।११७।। <p>  मित्रसह राजाचे पदरी । हा कपटें राहिला चाकरी। आचाऱ्याचें काम करी। सदनीं त्या भूपतीच्या <br>।।११८।। <p>एके काली पितृतिथी। आली असता निश्चिती। एके क्षणाचे आमंत्रण नृपती। देतां झाला वसिष्ठादिकां <br>।।११९ <p> इकडे त्या कपट्यानें काय केलें । नरमांस तें शिजविले । भोजना बसतां वाढिलें । वशिष्ठाचे पानावर <br>।।१२०।। <p> नरमांसातें पाहून । चित्तीं झाले कोपायमान । कमंडलूचे उदक घेउन । शापिते झाले भूपतीला  <br>।।१२१।। <p>अरे दुष्टा मजप्रती । नरमांस घातिले निश्चिती । म्हणून तूं विचरशील क्षिती । ब्रह्मराक्षस होऊनी <br>।।१२२।। <p> ऐशी ऐकून शापवाणी । मित्रसह कोपला निजमनीं । शापिले विनाकारणी । हें काहीं बरें नव्हे <br>।।१२३।। <p> मीही शापितों त्याप्रत । ऐसे बोलून उदक हातांत । तों पत्नी आली धांवत । मदयंती नाम जिचें <br>।।१२४।। <p> हां हां नाथा प्राणेश्वरा । न शापावे गुरुवरा । गुरुकृपेनें साजिरा । आपुला शाप निरसेल <br>।।१२५।। <p> अवघ्या देवतेन । श्रेष्ठ सद्गुरूचे चरण । तेथें असा निष्ठा ठेवून । तरीच कल्याण आपले <br>।।१२६।। <p> ऐसें कामिनी बोलतां । विवेक उपजला नृपनाथा । करीचें उदक तत्वतां । त्यानें टाकिले निजचरणीं <br>।।१२७।। <p> त्या योगे ऐसें झाले। पाय दोन्हीं काळे पडले । म्हणून रायासी लाधले । नाम कल्मषपाद पहा <br>।।१२८।। <p> हा कल्मषपाद ब्रह्मराक्षस । राहे निबिडतर कांतारास । नाना प्रकारें प्राण्यास । भक्षण करूं लागला <br>।।१२९।। <p> तों एके काळीं ऐसे जाहलें। एक दांपत्य पातलें । तया काननामाजी भले । सहज दैवगतीनें <br>।।१३०।। <p> ते अरण्य भयंकर । वृक्ष भेदती गगनोदर । मोठमोठाले विखार । काननामाजी हिंडती <br>।।१३१।। <p> दांपत्यातें पाहूनी । आला कल्मषपाद धावुनी। पतीस करानें धरूनी । मुखीं घालू लागला <br>।।१३२।। <p> तै त्याची सत्पात्र ज्याया । राक्षसाचे लागली पाया। म्हणे माझ्या पतीस वांया। भक्षण तूं करूं नको <br>।।१३३।। <p>  ऐसें बहुत प्रकारें । विनवी त्यांस अत्यादरें । परी ते न ऐकिले खरे । कल्मषपादें शिष्योत्तमा <br> ।।१३४।। <p> पती मुखांत घातला । मांस खाऊन रक्त प्याला । अस्थीपंजर टाकिला । समोर तया भार्येच्या <br> ।।१३५।। <p> सांपळ्यासी पाहून । सतीनें दिधला शाप दारूण । तूं निजकांतेचे सेवन । करितां जाशी मरोनी <br>।।१३६।। <p>  शापनिवृत्ती व्हावयाची। तुझी अवधी थोडी होती साची। परी तुझ्या कर्माची। गती ओढवली अधमाधमा <br>।।१३७।। <p> म्हणून माझ्या पतीचे । तूं केलें भक्षण साचे । आतां केलेल्या कर्माचे । फळ भोगणें भाग तुला <br>।।१३८।। <p>  पतीच्या अस्थी जमवून । सतीनें केलें सहगमन । पुढे शापनिवृत्ती होऊन । मित्रसह राजा निजनगरी <br>।।१३९।। <p> परी सदा राहे दुश्चित । सतीचा शाप आठवे अहोरात्र । हा प्रकार मदयंतीप्रत । सर्व कांही समजला <br>।।१४०।। <p> ती ही झाली दुश्चित । तुमचा माझा जन्म व्यर्थ । कर्मगती कोणा न चुकत । काय आता करावे <br> ।।१४१।। <p> पुत्र नाहीं आपुले कुशीं । तै अधोगतीं पितरांसी । होईल ऐसे मानसी । भय वाटतें प्राणेश्वरा <br>।।१४२।। <p> राजानें प्रधान पुरोहित । यांस अवघी सांगून मात । शापनिवृत्तीचा त्याप्रत । विचार पुसू लागला <br>।।१४३।।<p>  प्रधान पुरोहित सांगती । तुम्ही तीर्थाटना जा त्वरित गती। तेणें शापाची निवृत्ती । होईल ऐसे वाटतें <br>।।१४४।। <p> रायाने ते ऐकून । तीर्थाटना केलें गमन । अवघी तीर्थे करून । मिथिलानगरास आला पै  <br>।।१४५।। <p> तेथे भेटले गौतममुनी । रायासी बोलले मधुरवाणी। तूं तीर्थे बहुत अवनी । जरी बापा फिरलास  <br> ।।१४६।। <p>  परी न कांही उपयोग झाला । ब्रह्महत्येचा न दोष गेला । ती उभीच तुझ्या पाठीला । पुरंदराचिये परी <br>।।१४७।। <p> आतां सांगतों एक उपाय । तूं गोकर्णक्षेत्रा त्वरित जाय। तेथें तुझें होईल कार्य। ब्रह्महत्या निरसेल ही <br> ।।१४८।। <p> त्या गोकर्णक्षेत्रापरी। क्षेत्र ना अन्य भूमीवरी । जेवी गंधांत कस्तुरी । दिग्गजी ऐरावत <br> ।।१४९।। <p> आत्मलिंग शंकराचे । तेथे प्रत्यक्ष आहे साचे । तुज घडतां तयाचे । अर्चन, हत्या जाईल <br>।।१५०।। <p>  अरे त्या गोकर्ण क्षेत्रांत । आम्ही देखिले अद्भुत । एक चांडाळीण पतित । महापातकी होती बा <br>।।१५१।। <p> सर्वांग ते सडून गेलें । पुवाचे पाट चालले। आसमंत भागा व्यापिले । दुर्गंधीनें तनूच्या <br>।।१५२।। <p> ती एका वृक्षातळीं । येऊन पडली अंतकाळीं । तो शंकराची दूत मंडळी । आली विमान घेऊन <br>।।१५३।। <p> मी पुसलें तयाप्रत। विमान आणिलें किन्निमित्त। तों गण म्हणती आम्ही येथ। चांडाळणीस न्याया आलों <br>।।१५४।। <p>ही पातकी महा जरी। परी पंचत्व पावते गोकर्णाभीतरी। म्हणून आम्हां मन्मथारी। झाला येथे पाठविता <br>।।१५५।। <p> कां कीं ही चांडाळीण । पूर्वीची ब्राह्मणकन्या जाण । सौदामिनी इजलागून । नांव होते गौतमा <br>।।१५६।। <p> ती सर्वांग सुंदर । परी दैवयोग खडतर । ऐन तारुण्यर्थी भ्रतार । पावता झाला मरण इचा <br>।।१५७।। <p> म्हणून पित्यानें गृहा आणिली। परी ही स्वैरिणी झाली। काम तृप्त करण्या भली। भोगू लागली परपुरुषा <br>।।१५८।। <p> तेणें गौतमा ऐसे झालें। बापास तिच्या वाळींत टाकिलें। त्यानें प्रायश्चित्त केलें। आणि कन्या दिली हांकून <br>।।१५९।। <p> ती पुढें वाण्याघरीं । येऊन राहिली दुराचारी । मद्यमांस भक्षण करी । राहून घरीं शूद्राच्या  <br>।।१६०।। <p> एकदां मद्याच्या धुंदींत । मेषा ऐवजी मारिले खचित। तिनें धेनूच्या वत्साप्रत। मुंडकें ठेविलें शिक्यावरी <br> ।।१६१।। <p> दोहन समयीं अस्तमानीं । मेष पाहिला स्वस्थानी । तेणें गेली घाबरोनी। पती कोपेल म्हणोनिया <br> ।।१६२।। <p> पाप घडले म्हणोनी । शिव शिव ऐसे बोले वदनी । आपुले कृत्य झांकोनी । ऐसा केला पुकारा <br>।।१६३।। <p> वत्स व्याघ्रं भक्षिलें । ते लोकां खरे वाटलें । पुढें तिसी मरण आले । चांडाळवंशी जन्मली <br>।।१६४।। <p> तीच ही चांडाळीण । पूर्वदोषें करून । कृमिकीटकाचे निवासस्थान । होवोनियां राहिली <br>।।१६५।। <p>  ती यात्रेकऱ्यांबरोबर । भिक्षा मागत खरी । आली गोकर्णक्षेत्राभीतरी । पर्व शिवरात्री लक्षोनिया <br> ।।१६६।। <p> तो शिवरात्रीचा दिन । अवघ्यास होतें उपोषण । तेधवां ही चांडाळीण । खाया मागू लागली <br> ।।१६७।। <p> कोणी न देती खायासी । बिल्वपत्र देती तियेसी । ती घेऊन हातासी । चांचपून पाहे तया <br>।।१६८।। <p> हा खाण्याचा पदार्थ नाहीं। ऐसें म्हणून टाकून देई । तें तों दैववशे लवलाही । पडलें येऊन शिवाशिरीं  <br>।।१६९।। <p> येणें रीती उपोषण । घडले चांडाळणी लागून । पोटीं नाहीं किमपि अन्न । तेणें जागरण घडलें कीं  <br>।।१७०।। <p> अहोरात्र भजन ऐंकिलें । तेणें दोष सरले । म्हणून शिवें पाठविलें । तिसी विमान गौतमा <br>।।१७१।। <p> दिव्यदेह आम्हादेखत । पावून बसली विमानांत । चांडाळीण असून पतित । जाती झाली कैलासा <br> ।।१७२।। <p> म्हणून राजा तूंहि जावें । गोकर्ण क्षेत्र नयनीं पाहावें । तेथें तप आचरावें । श्रीशंकराप्रीत्यर्थ <br>।।१७३।।  <p>कितीही दोष असले तरी । ते निवारील मन्मथारी । गोकर्णक्षेत्राभीतरी । असा आहे क्षेत्रमहिमा <br>।।१७४।। <p> गोकर्ण समुद्रातिरीं । पश्चिमेस कोकणांभीतरी । भाषा जेथें कारवारी । हल्लीं आहे विबुधहो <br>।।१७५।। <p> तें राजानें ऐकिलें । गौतमास वंदन केलें । सवेंच क्षेत्र पाहिलें । सद्भावेसी गोकर्ण <br>।।१७६।। <p> तेथें राजा उद्धरिला । पुत्रसंतती पावला । ऐसा त्या अभिनव स्थला । श्रीपाद राहिले तीन वर्षे <br>।।१७७।। <p> सिद्ध म्हणे नामधारका । परमपवित्रा भाविका । गोकर्ण हे मेरू निका । अवघ्या क्षेत्रांमाझारी <br>।।१७८।। <p> स्वस्तिश्रीगुरुचरित्रसारामृत । ऐकाहो भाविक भक्त । दासगणू जोडून हात । वारंवार विनवीतसे <br> ।।१७९।। <p> ।। इति द्वितीयोध्यायः ।। शुभंभवतु ।। <br><p> ।। श्रीदत्तात्रेयार्पणमस्तु ।। श्रीहरिहरार्पणमस्तु ।। <br><p> 卐 卐 卐 卐 卐 <br><p> इति अध्याय समाप्तः <br> <p>
    </div>
        <button onclick="goToHome()"> मुख्य पान </button>
    </div>

    <script src="../js/script.js"></script>
</body>
</html>
