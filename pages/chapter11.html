<!DOCTYPE html>
<html lang="en">
<head>
<!-- Google tag (gtag.js) -->
<script async src="https://www.googletagmanager.com/gtag/js?id=G-6QX3LZYPMB"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-6QX3LZYPMB');
</script>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <meta name="description" content="Shri Gurucharitra Saramrut - श्रीगुरुचरित्र सारामृत: A spiritual website dedicated to Shri Guru Dattatreya. श्रीगुरुचरित्र सारामृत - अध्याय अकरावा  - श्रीस्वामींच्या कृपेने तीन पानांच्या स्वयंपाकातून गांवजेवण. Read the holy text, view images, and start your spiritual journey today.">
    <meta name="keywords" content="Shri Gurucharitra, श्रीगुरुचरित्र सारामृत - अध्याय अकरावा  - श्रीस्वामींच्या कृपेने तीन पानांच्या स्वयंपाकातून गांवजेवण, spiritual, Shri Guru Dattatreya, Hinduism, holy text, spirituality">
    <meta name="author" content="Anvay B Kulkarni">
    <meta property="og:title" content="Shri Gurucharitra Saramrut - श्रीगुरुचरित्र सारामृत">
    <meta property="og:description" content="A spiritual website dedicated to Shri Guru Dattatreya. Read the holy text, view images, and start your spiritual journey today.">
    <meta property="og:image" content="https://anvaybk.github.io/gurucharitra/images/shree_gurucharitra_saramrut.jpg">
    <meta property="og:url" content="https://anvaybk.github.io/gurucharitra/index.html">
    <meta name="twitter:card" content="summary_large_image">
    <meta name="twitter:title" content="Shri Gurucharitra Saramrut - श्रीगुरुचरित्र सारामृत">
    <meta name="twitter:description" content="A spiritual website dedicated to Shri Guru Dattatreya. Read the holy text, view images, and start your spiritual journey today.">
    <meta name="twitter:image" content="https://anvaybk.github.io/gurucharitra/images/shree_gurucharitra_saramrut.jpg">
    <link rel="stylesheet" href="../css/styles.css">
    <link rel="manifest" href="../site.webmanifest">
    <link rel="apple-touch-icon" sizes="180x180" href="../images/apple-touch-icon.png">
    <link rel="icon" type="image/png" sizes="32x32" href="../images/favicon-32x32.png">
    <link rel="icon" type="image/png" sizes="16x16" href="../images/favicon-16x16.png">
    <link rel="icon" type="image/x-icon" href="../favicon.ico">
	<title>श्रीगुरुचरित्र सारामृत - अध्याय अकरावा  - श्रीस्वामींच्या कृपेने तीन पानांच्या स्वयंपाकातून गांवजेवण </title>
</head>
<body>
    <div class="container-heading" oncontextmenu="return false;">
        <h1> ।। अध्याय अकरावा ।। </h1>
        <div class="chapter-content" oncontextmenu="return false;"> 
		<p>।। श्रीगणेशाय नमः ।। <br> <p>
		<p> जयजयाजी विमलकीर्ति। पांडुरंगा रुक्मिणीपती। तुझ्या पायी असो प्रणति। दासगणूची सर्वदा  <br> ।।१।।  <p> नामधारकाकारण। सिद्ध सांगे प्रेमेंकरून। श्रीगुरुचें चरित्र गहन। तें कोठवरी सांगू बा  <br> ।।२।। <p> तूं पुसलें म्हणून। आम्हां आठवलें जाण। खरा तूं भाग्यवान। श्रीगुरुचरणीं प्रेम जडलें  <br> ।।३।। <p> ऐक आतां ही कथा। श्रीगुरुची अगाध सत्ता। भास्कर नामें द्विज होता। एक अति दरिद्री  <br> ।।४।। <p> त्याच्या ऐसें होतें मनी। कीं भिक्षा करावी स्वामीलागुनी। आला अल्प घेउनी। सामुग्री तो गाणगापुरा  <br> ।।५।। <p> त्रिवर्गा पुरतें सामान। डाळ कणिक तांदूळ लवण । ठेविले वस्त्रांत बांधून। दारिद्रय तें कठिण अती  <br> ।।६।। <p> नामधारका गाणगापुरी। समाराधना वरच्यावरी। होऊं लागल्या अमरजातीरीं। नित्य पंच पक्वान्नाच्या  <br> ।।७।। <p> हजारों ब्राह्मण जेविती। तें पाहून आपल्या चित्तीं। भास्कर धरिता झाला भीति। पाहून त्या थाटाला  <br> ।।८।।  <p> भीत भीत एके दिवशी। त्यानें हेतू कळविला द्विजांसी। म्हणे करणें आहे भिक्षेसी। श्रीगुरुसी ये ठाया  <br> ।।९।।  <p> परी मी दरिद्री अत्यंत । सामुग्री आहे अल्प बहुत । तीन पात्रं तियेंत। कशीं तरी जेवतील  <br> ।।१०।।  <p> ऐसें ऐकतां द्विज हांसले। उपहासीं त्या बोलले। भिक्षेचे वेड सोडी भलें। हे दरिद्रया ये ठाया  <br> ।।११।। <p> खंड्यांशीं अन्न येथें। प्रतिदिनीं लागतें। तुझ्या सामुग्रीचा येथें। पाड काय सांग पा  <br> ।।१२।।  <p> तूं भिक्षेचें वेड सोडुनी। जेवीत जा समाराधनीं। दुर्बलानें हाव मनीं। कदापि मोठी वाहूं नये  <br> ।।१३।।  <p> तें मानावया कारण। द्विजाचें न घेईं मन। तळमळ लागली ती पूर्ण। भिक्षा करण्या श्रीगुरुची  <br> ।।१४।। <p> स्वामी नरसिंहसरस्वती। भक्तवत्सल दत्तमूर्ती। ते आपल्या पदनतासी। उपेक्षितील कैसे हो  <br> ।।१५।। <p> एके दिनी भास्कराला । त्यांनी जवळ बोलाविला। आज भिक्षा आम्हांला। करी ऐसें निरोपिलें  <br> ।।१६।। <p> भास्कर म्हणाला आवश्य। लागला भिक्षेच्या तयारीस। करून संगमीं स्नानास । मठीं चूल पेटविली  <br> ।।१७।। <p> त्रिवर्गा पुरतें सामान। अवघे हंसले जन। अरे ही अवदसा कोठून। तुजला वेड्या उदेली  <br> ।।१८।। <p> आज यात्रा आली फार। पान होईल चार हजार। याचा करोनि विचार। हैं साहस सोडावें  <br> ।।१९।। <p> ज्या दिवशीं नसेल कोणी । भिक्षा करी तूं त्या दिनी । घेई आपला पुरवोनी। मनोरथ मनींचा  <br> ।।२०।। <p> शिवाय तेंहि भातवरण। नाहीं एकहि पक्वान्न। आले आहेत धनिक जन। समाराधना करावया  <br> ।।२१।।  <p> भास्कर बोलें त्यावरी। अतिविनयें बद्धकरीं। आज स्वामीची आज्ञा खरी। झाली भिक्षा करावया  <br> ।।२२।। <p> ऐकतां ऐसें उत्तर । द्विज बोलती परस्पर । आज दिनीं आपुलें घर । पाहिलें पाहिजे जेवावया  <br> ।।२३।।  <p> हा वेडा न ऐकत । सामान अल्प अत्यंत । कसेंबसें तयांत । इसम तीन जेवतील कीं  <br> ।।२४।।  <p> ऐशा रीती अवघ्यांनी। द्विज धिक्कारिला तया स्थानीं। गेले स्वगृहातें कोणी। कोणी गेले स्नानाला  <br> ।।२५।।  <p> स्वयंपाक सर्व आटोपला। स्वामी म्हणती भास्कराला। जा बोलावणें ब्राह्मणाला। जेवावया कारणें  <br> ।।२६।।  <p>म्हणाले सहपरिवारेंसी। यावें शीघ्र भोजनासी। स्वामी वाट पाहाती मठासी। ऐसें निक्षून सांगावें  <br> ।।२७।।  <p> बंदुनी गुरुचरणाला। भास्कर संगमाशी गेला। अवघ्यां बोलावू लागला । स्वामीचे आज्ञेनें  <br> ।।२८।।  <p> आज्ञा स्वामीची म्हणून। मठासी आले ब्राह्मण। कोठील पन्नावळी म्हणून। विचारते झाले  <br>  ।।२९।। <p> हैं श्रीगुरुने माव केलीं। ती सांगतो ऐका भली। छाटी आपुली घातली। सिद्ध झालेल्या पाकावरी  <br>  ।।३०।। <p> केल्या आज्ञा अवघ्यांस । न काढितां या छाटीस। अन्न वाढा ब्राह्मणांस । जें म्हणाल ते निघेल कीं  <br>।।३१।।  <p> भास्करें तैसें तात्काळ केलें । ते भाविकां मानवलें। परी इतरांसी वाटलें। नवल त्या गोष्टींचें  <br>।।३२।। <p>  तिघां पुरतें आहे अन्न। हजारों जमले ब्राह्मण। सुवासिनी घेऊन । लेकुरें आल्यात कडेसीं  <br>।।३३।। <p>  आज वेळा फजितीची। खरोखरी आहे साची। बुद्धि या भास्कराची। ठिकाणास नसे कीं  <br>।।३४।। <p>  जे भाविक होते कोणी। ते बोलले गर्मोनी। पांडवाघरी दुर्वासमुनीं। तृप्त कैसा झाला हो  <br>।।३५।। <p>  तैसेंच होईल येथ। स्वामी प्रत्यक्ष आहेत दत्त। म्हणून कुतर्क घेणें व्यर्थ। चला लागा वाढावया  <br>।।३६।। <p>  पत्रावळी पासून। तों थेट पक्वान्न। निघाली छाटीखालून । ब्राह्मण अवघे तृप्त झालें  <br>।।३७।। <p>  स्वामीं म्हणती लोकांसी। डांगोरा द्या गांवासी। क्षत्रिय वैश्य शूद्रांसी। सहपरिवारें बोलवा  <br>।।३८।। <p>  आणि घाला यथेच्छ भोजन। करूं नका अधिक न्यून। भोजनसमयीं समसमान। अवघ्यांशीच लेखावें  <br>।।३९।। <p>  तेहि तृप्त होऊन गेले। मग अंत्यज बोलाविले । त्यांनाहि वाढिलें। अन्न यथेच्छ सुग्रास <br> ।।४०।।  <p> जलचर भूचर खेचर। तृप्त केले साचार। स्वामिलीलेचा न लागे पार। शेषहि थकेल वर्णितां  <br>।।४१।।  <p> ऐसा भंडारा थोर झाला। अवघे करिती आचंब्याला। लोक स्वामीची अगाध लीला। मुखें गाऊं लागले  <br>।।४२।। <p>  छाटी काढल्यावरी जाण। अन्न राहिलें पहिल्या समान। तिघांचे होईल जेवण । इतुकेंच तेंथ बापा रे  <br> ।।४३।। <p>  गुरु म्हणती भास्करासी। निवटलें तुझ्या दारिद्र्यासी। कुबेरासम धनराशी। गृहीं तुझ्या पडतील  <br>।।४४।। <p>  पुत्र पौत्र नांदतील। सत्कीर्ति तुझी वाढेल। अखेर मुक्त होशील। जन्ममरणा पासुनि  <br> ।।४५।। <p>  ऐसें पाहतां लोक म्हणती। स्वामी नृसिंहसरस्वती। या नर म्हणावें कवण्या रीतीं। अघटित तें घडवीत हा  <br>।।४६।। <p> हा प्रत्यक्ष ईश्वर। त्रिमूर्तीचा अवतार। दाविलें विश्वरूप साचार। कुमशीग्रामों त्रिविक्रमा  <br>।।४७।। <p>  यांच्या कृपेंकरून भला। वाळल्या काष्ठा पाला फुटला। शिरोळ ग्रमीच्या बालकाला । मृत होतां उठविलें  <br>।।४८।। <p>  पतित मुखें करून। शास्त्रवाद करविला पूर्ण। विणकरभक्तालागून। शैल्यपद दाखविलें  <br>।।४९।। <p>  ऐशाच समर्था वांचून। दैवत नाहीं कोणीच आन। वंदितां एक स्वामीचरण। दर्शन घडणार विश्वाचें  <br>।।५०।। <p>  भास्कर ब्राह्मण घरात गेला। गुरुकृपेनें सुखी झाला। ऐशा स्वामीच्या चरित्राला। मुखें वां कोठवरी  <br>।।५१।। <p>  नामधारका ऐक आतां। सांगतों मी दुसरी कथा। सोमनाथ नामें द्विज होता। कौशिक गोत्री आपस्तंब  <br>।।५२।। <p>  त्या सोमनाथद्विजाची। गंगा नामें भार्या साची। मूर्ती पातिव्रत्य धर्माची। वाटे काय अवतरली  <br>।।५३।। <p>  पोटीं नव्हतें संतान। उभयतां झुरती रात्रंदिन। गेलीं साठ वर्षे उलटून। सोमनाथकांतेते  <br>।।५४।। <p>  वांझ वांझ म्हणून। बोलू लागले अवघे जन । ती नियमें करून। गुरुदर्शना येत असे  <br>।।५५।। <p>  नीरांजन प्रति दिवशीं। लावीतसे सद्गुरूसी । तिच्या पाहून भक्तीसी। संतुष्टले गुरुवर  <br>।।५६।। <p>  ऐशी सेवा करून। काय मागशी मजकारण। गंगा म्हणे मी संततीविण । कांही न इच्छितें  <br>।।५७।। <p>  संततिवीण स्त्रियांचा। जन्म आहे व्यर्थ साचा। माझ्या निपुत्रिकपणाचा। डाग जावो तुझ्या कृपें  <br>।।५८।।  <p> श्रीगुरु म्हणती साचार। चिंता न करी तिळभर। होतील सुलक्षण साचार। कन्या, पुत्र दोन तुला  <br>।।५९।।  <p> तें ऐकता गंगाबाई। खालीं पाहूं लागली पाही। हळूच म्हणे हे गुरुमाई। विटाळ माझे गेलेत कीं  <br>।।६०।। <p>  मी आजपर्यंत। पुष्कळ पूजिले अश्वत्थ। सेवा केली अतोनात । परी न उपयोग झाला हो  <br>।।६१।। <p>  ऐकून स्वामी म्हणती तीतें। अश्वत्थाची कधीं न जाते। सेवा निष्फळ, वदे न भलतें। जा होईल संतती तुज  <br>।।६२।। <p> उगीच अश्वत्थाची निंदा। करूं नको बाळे कदा। अश्वत्थसेवा सर्वदा । पतिव्रतेनें करावी  <br>।।६३।। <p>  अश्वत्थाचें महिमान। आगळे आहे सर्वांहून। कल्पतरू हाच जाण। अश्वत्थ, बाळे कलियुगीं  <br>।।६४।। <p>  ब्रह्मांडपुराणा भीतरीं। वर्णिली आहे याची थोरी। अश्वत्थाची नये सरी। कोणत्याहि वृक्षातें  <br>।।६५।। <p>  नारदानें ऋषींस। सांगितलें अश्वत्थमाहात्म्यास । तेंच मी आज खास । सांगतो तुजकारणें  <br>।।६६।। <p>  अश्वत्थवृक्ष मुळासी । विधिरूप परियेसी । मध्यभाग ऋषीकेशी । अग्रभागे शिव असे  <br>।।६७।। <p>  दक्षिणशाखेस शूलपाणी। पश्चिमेस विष्णू जाणी। उत्तरेच्या शाखास्थानीं। ब्रह्मदेव बैसलासे  <br>।।६८।। <p>  शाखा ती पूर्वेकडील । बसले असती देव सकळ । तीर्थं करून एक मेळ। अश्वत्थ वृक्षीं राहती  <br>।।६९।। <p>  अश्वत्थ पूजेचें विधान। सांगून गेला अथर्वण। चैत्र आषाढ पौष तीन। महिने न उपयोगी व्रतारंभा  <br>।।७०।। <p>  हे महिने टाकून । व्रतारंभ करावा जाण । प्रदक्षिणा अश्वत्थालागून । स्वइच्छा पुरवावी  <br>।।७१।। <p>  रविवारीं सोमवारीं। संक्रातीसी भृगुवासरीं। अश्वत्थवृक्षा न स्पर्श करी। दुर्दिनीं व्यतिपाती वैधृतीला  <br>।।७२।।  <p> सचैलस्नान करावें । शुभ्रवस्त्र नेसावें । गंगा यमुनेचें आणावें । कलश दोन भरून  <br>।।७३।। <p>  पुण्याहवाचन करूनी। सेवा आरंभावी जाणी। पुरुषसूक्त वा महिम्न म्हणोनी। अभिषेकावें अश्वत्था  <br>।।७४।।  <p> अष्टभुजा विष्णूची। मूर्ती अश्वत्थतळीं साची। पूजा अर्चा तियेची। भाव धरूनी करावी  <br>।।७५।। <p>  असें केल्या पूजन। महादोष पळती जाण। अश्वत्थ पूजनें करून। मनींच्या इच्छा तृप्त होती  <br> ।।७६।। <p>  अश्वत्थतळीं एका ब्राह्मणा। घातल्या भावें भोजना। कोटी गुणें पुण्य जाणा। लाधेल कीं निश्चयें  <br>।।७७।। <p> अश्वत्थतळीं हवन होम। करावें, प्रदक्षिणेचा करून नेम। तरी मनींचें सर्व काम। पूर्ण होतील सर्वथा  <br> ।।७८।। <p> जितक्या जप प्रदक्षिणा। घातल्या त्याच्या दशांश जाणा। करणे आहे होमहवना। त्याच्या दशांशें भोजन  <br>।।७९।। <p>  व्रतसमाप्तीचें दिवशीं। आपुल्या पाहून शक्तीसी। सुवर्णप्रतिमा ब्राह्मणासी। द्यावी करून पिंपळाची  <br>।।८०।। <p>  श्वेत-धेनूचें करणें दान। आणि दांपत्याचें पूजन। ऐसी सेवा केल्या जाण। ती न होय निष्फळ कदा  <br>।।८१।।  <p>  जा अमरजासंगमतीरा। तेथें अश्वत्थ आहे खरा। सेवा आरंभी करूनी त्वरा। माझा वास ते ठायीं  <br>।।८२।।  <p> अश्वत्थ सेवेनें तुजप्रती। कन्या पुत्र दोन होती। हे व्रताची प्रचीती। उगीच वल्गना करूं नको  <br>।।८३।।  <p> ऐकूनिया गुरुवचना । नमस्कार करी अंगना । म्हणे मी आपुल्या वचना । सत्य मानून करी सेवा  <br>।।८४।।  <p> तीन दिवस पर्यंत । सेवा केली तरी खचित । तों तिच्या स्वप्नांत । एक विप्र आलासे  <br>।।८५।।  <p> तूं संगमीं केल्या प्रदक्षिणा। आतां जाय गाणगाभुवना। जेथें योगियांचा राणा। स्वामी नृसिंहसरस्वती  <br>।।८६।।  <p> त्यांस प्रदक्षिणा घाली सात। वेगें जाऊनी मठांत। तो जो प्रसाद देईल सत्य। तो तूं भक्षण करावा  <br>।।८७।। <p>  ऐसें स्वप्न पाहूनी। बाई आली गाणगाभुवनीं। मठाप्रती जाऊनी। स्वामीस प्रदक्षिणा सात केल्या  <br>।।८८।। <p>  तो स्वामीनीं फळें दोन। दिधलीं त्या स्त्रियेलागून। म्हणती करी भक्षण। येणे कार्य झालें तुझें  <br>।।८९।। <p>  फळें भक्षितां विटाळशी। झाली असे त्याच दिवशीं। प्रथमतः पाहिले कन्येसीं। नवमास पूर्ण झाल्यावर  <br>।।९०।। <p>  कन्येस घातलें पायावर। श्रीगुरुंच्या साचार। आणि बोलली जोडून कर। भार्या सोमनाथाची  <br>।।९१।।  <p> स्वामी कन्येचा लाभ झाला। आतां पुत्राचा राहिला। तो तव कृपें होवो भला। हीच आशा मनाची  <br>।।९२।। <p>  तोहि व्हावा शतायुषी। पांच पुत्र व्हावे तयासी। ऐसें ऐकून ज्ञानशशी। तथास्तु म्हणून बोलिले  <br>।।९३।। <p>  पढ़ें सोमानाथा पुत्र झाला। बाईचा वांझपणा फिटला। स्वामीची ती अगाध लीला। वेदहि वर्ण शकेना  <br>।।९४।। <p> ऐसेंच एक वर्तलें। नवल गाणगापुरीं भलें । तें ऐक सांगतों वहिलें। नामधारका तुजप्रती  <br>।।९५।। <p>  आपस्तंबशाखेभीतरी । गार्ग्यगोत्रा माझारी । द्विज होता नरहरी । सर्वांग कुष्ठ भरलें ज्या  <br> ।।९६।। <p>  तो श्रीगुरुच्या चरणकमला। सद्भावें शरण आला। म्हणे मज अनाथाला। कृपा कांही करा हो  <br>।।९७।। <p>  गुरुराया व्याधीमुळें। माझें तोंड झालें काळें। तें दावावया नाहीं उरलें। स्थान कोठें जगीं मला  <br>।।९८।। <p>  लोक अवघे हेवा करिती । दूर दूर हो म्हणती । कोणीहि न प्रभातीं। मुख माझें पहातात  <br>।।९९।। <p>  तों इतक्यांत एक आला। गृहस्थ स्वामीच्या दर्शनाला। त्याच्या करीं वाळलेला। ठोकळा होता औदुंबराचा  <br>।।१००।। <p>  पाहून त्या ठोकळ्याप्रत। नरहरीशीं बोलले सदुरूनाथ। हा संगमीं नेऊनी त्वरित । जमिनीशी लावावा  <br>।।१०१।। <p>  तूं पूर्वजन्मी दोष केले। त्या योगें हैं कोड फुटलें । त्या उपाय म्हणून दिलें। हें मी लाकुड तुजलागीं  <br>।।१०२।। <p>  तें हैं काष्ठ घेऊनी करीं। जाय सत्वर संगमावरीं। स्नान करून नमस्कारी। अश्वत्थ वृक्षा प्रथमतः  <br>।।१०३।। <p>  पुनरपि काष्ठ घेऊन। संगमामाजी करी स्नान। कलश भरून आणी दोन। या शुष्क काष्ठा घालावया  <br>।।१०४।।  <p> तीन वेळा घाल पाणी। आणि दे जमिनींत रोवूनी। संगमनाथाचे लक्षूनी। पूर्वदिशा बापा रे  <br>।।१०५।। <p>  ज्या दिवशी काष्ठाप्रत। पालवी फुटेल निश्चित । ते दिनी दोषरहित। होशील चिंता करू नको  <br>।।१०६।। <p>  ऐसें ऐकतां भाषण। नरहरी गेला धावून । त्या काष्ठाजवळ जाण । घेतला ठोकळा डोईसी  <br>।।१०७।। <p>  आज्ञेनुरूप संगमावरी । संगमेश्वरा समोरी । काष्ठ रोविले भीमातीरीं । सेवा करूं लागला  <br>।।१०८।। <p>  दोन कलश काष्ठावरी । घालीतसे तो नरहरी । ऐशी सेवा चालली खरी । सात दिवस पर्यंत  <br>।।१०९।।  <p> स्वतः केलें उपोषण। पाहून ते हांसले जन। म्हणती तुझें दोष दारुण। जातील ऐसे दिसेना  <br> ।।११०।।  <p> म्हणून वाळल्या काष्ठाचा। उपाय तुशीं कथिला साचा। या शुष्क यष्टीचा। काय उपयोग बापा रे  <br>।।१११।। <p> तुझी करण्या समजूत । सांगते झाले सद्गुरूनाथ। तुज ऐशा उपायाप्रत। हैं आम्ही समजलों  <br>।।११२।। <p> नरहरी बोले त्यावरी। व्यवहारिक तुमची वैखरी। नृसिंहसरस्वती भूमीवरी। प्रतिईश्वर अवतरला  <br>।।११३।। <p> तो काहीं तरी बोलणारा। नाहीं नाहीं ध्यानी धरा। स्वामीनृसिंहसरस्वतीची गिरा। श्रुतीच पाहिजे मानिली  <br>।।११४।। <p> माझा विश्वास त्यांचेवर। वाळल्या काष्ठास घालीन नीर। सेवा करीन निरंतर । स्वामींनी जी बोधिलीं  <br>।।११५।। <p> हें झालेलें वर्तमान। शिष्यानें स्वामीलागून। केलें असे निवेदन । दर्शना जातां मठामध्यें  <br>।।११६।। <p> तें ऐकून स्वामी म्हणती। गुरुवचनीं ज्यांची भक्ती । ते सर्वसुख पावती। यांत कांही संदेह नसें  <br>।।११७।। <p> कथा स्कंदपुराणात। आहे एक ऐशी ग्रथित। ऋषीकारणे सांगे सूत । तेंच मी तुम्हां सांगतो  <br>।।११८।। <p> पूर्वी पांचाळनरांत । सिंहकेतू नृपनाथ । धनंजय त्याचा सुत । प्रज्ञावंत असे कीं  <br>।।११९।। <p> तो धनंजय एके दिवशी। गेला काननीं शिकारीसी। शबर लोक बहुवशी। होते त्याच्या बरोबर  <br>।।१२०।। <p> धनंजय तृषाक्रांत। काननीं हिंडे पाणी पाहत। तो तेथे एक शबरसुत। पाहिला धनंजयानें  <br>।।१२१।। <p> त्या शबरसुतें करीं भलें । उन्मळून पडलेले । लिंग होतें घेतलें । भग्न शिवालयींचे  <br>।।१२२।। <p> राजा म्हणे शबरासी। हें लिंग घेऊन काय करशी। शबर बोले प्रेमेशीं । त्याची पूजा करीन  <br>।।१२३।। <p> मात्र पूजेचें विधान। तुम्ही सांगा मज कारण। मी अनन्यभावें आपणा शरण। तुम्हीच आहां गुरु माझें  <br>।।१२४।। <p> मग तो धनंजय राजकुमार। पूजाविधान सांगे सत्वर । म्हणे चिताभस्मी फार। प्रीति आहे हराची  <br>।।१२५।। <p> तें तं रोज आणावें । या लिंगास समर्पावें । हेंच आमुचे मानावें । वचन तुवां शबरपुत्रा  <br>।।१२६।। <p> चिताभस्में सदाशिव। प्रसन्न होईल महादेव। शिवचरणीं आपुला भाव। अचल करी शबरकुमारा  <br>।।१२७।। <p> शबरें तें ऐकून। धनंजया केले साष्टांग नमन। आला गृहासी घेऊन। उन्मळित लिंग शिवाचें  <br>।।१२८।। <p> घरी आणून ओट्यावरी। स्थापन केला मन्मथारी। हिंडून स्मशानाभीतरी। नित्य आणी चिताभस्म  <br>।।१२९।। <p> तें शिवासी लावित। पोडषोपचारें पूजित। चिताभस्माचा दावित। नैवेद्य तो हराला  <br>।।१३०।। <p> एके दिनी ऐसें झाले। चिताभस्म कोठें न मिळालें। सात गांव धुंडाळिले। शबरानें चिताभस्मास्तव  <br>।।१३१।। <p> परी न भस्माचा लाभ झाला। शबर मनीं चिंतावला। निजकांतेस कळविला । त्यानें सर्व समाचार  <br>।।१३२।। <p> ती शबराची कांता। होती महा पतिव्रता। ती म्हणे भस्माकरितां । उगी न चिंता करावी  <br>।।१३३।। <p> मी आपुल्या देहाचें । भस्म हरा देतें साचें। शरीर हे मृत्तिकेचे । लागो ईशकार्यासी  <br>।।१३४।। <p> मज कोंडा गृहांत। आणि अग्नि लावा तयाप्रत। मी होतां भस्मीभूत। ते घेऊन पूजा करा  <br>।।१३५।। <p> शबर बोले त्यावरी। तुला कैसे मारूं तरी। बांधिलें आहे माझ्या पदरी। तुझ्या मायबापें तुज  <br>।।१३६।। <p> तुला वधितां दोष दारुण। घडतील कांते मजलागून। पूजा राहतां उमारमण। कोपेल कीं मजवरी  <br>।।१३७।। <p> ऐशी झाली अडचण। ये समयीं मजकारण। तैं कांता बोले हांसून। हेंच तुमचे अज्ञान असे  <br>।।१३८।। <p> अहो उपजे कोण मरे कोण। अवघाच आहे भ्रम जाण । जें दिसेल त्यालागून। नाश आहे एके दिनी  <br>।।१३९।। <p> म्हणून सोडा या कल्पना। सत्वर करून माझ्या दहना। भस्म घेऊन उमारमणा। नेमाप्रमाणें लावा तुम्ही  <br>।।१४०।। <p> शेवटीं त्या शबराने। अग्नी गृहाकारणें। लावून चिताभस्म त्यानें। घेतलें कांतेचे करूनी  <br>।।१४१।। <p> आनंदे पूजेस बैसला। भस्म लाविलें लिंगाला। शबर पूजनीं संलग्न झाला। देहभाव उरला नसे  <br>।।१४२।। <p> नैवेद्य आरती सर्व झाली। प्रसाद घेण्याची वेळ आली। तों त्यानें हांक मारिली। कांतेस नित्याप्रमाणें  <br>।।१४३।। <p> तों ती आली धांवत। प्रसाद शिवाचा घेण्याप्रत। तें पाहून आश्चर्यचकित । शबर झाला मानसीं  <br>।।१४४।। <p> म्हणे कांते तुजप्रत। मी जाळिलें असून सत्य। तूं कैसी आली परत। नैवेद्य घ्याया कारणें  <br>।।१४५।। <p> कांता बोले प्राणेश्वरा। मीं निजलें होतें मंदिरा। शीततेने माझ्या शरीरा। व्याप्त केले होते कीं  <br>।।१४६।। <p> तुमच्या ऐकून हांका। मी पातलें येथ देखा। येथें न घ्यावीं मुळीं शंका। अग्नींत स्वामी न मेलें मी  <br>।।१४७।। <p> ऐसें परिसतां शबर। आनंदे बोले साचार। म्हणे पावला शंकर। कांता माझी जीवली  <br>।।१४८।। <p> तों इतक्यांत लिंगामधून । दशभुज पंचवदन। प्रगट झाला उमारमण। सर्वेश्वर जगत्पती  <br>।।१४९।।  <p>शबरास म्हणे माग वर। शबर बोले जोडून कर। तुझ्यावीण कांही इतर। नको मजला शंकरा  <br>।।१५०।। <p> सदाशिवाच्या कृपेकरून। तो शबर झाला संपन्न। कां कीं गुरुवाक्यीं पूर्ण। विश्वास होता शबराचा  <br>।।१५१।। <p> तैसेंच येथे होईल । तुम्ही दृष्टी पहाल। नाहीं लागलें खचित खुळ । त्या कुष्टी नरहरीला  <br>।।१५२।। <p> असो स्वामी नृसिंहसरस्वती। येते झाले संगमावरी। नरहरीची पाहून भक्ती। परम चित्तीं संतोषले  <br>।।१५३।।  <p> गंगाजलानें पूरित। कमंडलू होता हातांत। तों त्यांनीं ओतिला खचित। त्या शुष्ककाष्ठावरी  <br>।।१५४।।  <p> पाणी पडतां पानें फुटलीं। सर्व भक्तांनी पाहिली। नरहरीला पाहिलें जवळी। म्हणती कोड गेले तुझें  <br>।।१५५।। <p> नामधारका तें सत्य झालें। नरहरीचें कोड गेले। त्यानें अमोघ स्तवन केले। श्लोक रचून श्रीगुरुचें  <br>।।१५६।। <p>  ।। श्लोक ।।  <br>तूंच आद्यपीठ तूंच निर्विकार सद्गुरू । <br>तूंच दत्त ब्रह्मदेव रुक्मिणीश शंकरू ।।  <br>भक्त-कामकल्पवृक्ष दंडधारि पूर्णकाम। <br>वंदयामि नारसिंह सरस्वतीश पाहि माम् ।। <p> ऐसें आठ श्लोकांचें। स्तोत्र रचिलें श्रीगुरुचे। सानंद चित्त अवघ्यांचे। झाले पाहून प्रकार हा  <br>।।१५७।। <p> वाळल्या काष्ठा फुटला पाला। कोडरहित केलें नरहरीला। त्या श्रीगुरुच्या पदकमला। नमन दासगणूचें  <br>।।१५८।।  <p> संगमावरून स्वामीस। आणिलें मिरवीत मठास। केलें समाराधनेस। मोठ्याप्रमाणें तया दिनीं  <br>।।१५९।। <p> नरहरीस बोलले गुरुवर। तूं येथेंच रहा निरंतर। कन्या-पुत्र परिवार। तुझा वाढेल ये ठाई  <br> ।।१६०।।  <p> तूं आमच्या भक्तांत। श्रेष्ठ अससी अत्यंत । योगेश्वर ऐशी तुजप्रत। नामाभिधा ठेविली आम्ही  <br>।।१६१।। <p> वेदशास्त्रसंपन्न। तुझा वंश राहील जाण। विद्यासरस्वतीमंत्र सांगून । कृतार्थ केलें तयाला  <br>।।१६२।। <p> तुला होतील तिघे सुत। त्यांत एक योगी सत्य। वंशानुवंश तुजप्रत। आमुची सेवा घडेल कीं  <br>।।१६३।। <p> तें ऐकून नरहरी। लोळू लागला पायावरी। श्रीचा वशीला असल्यावरी। कोठून कमी पडेल  <br>।।१६४।। <p> ऐसा सिद्धनामधारकसंवाद झाला। तो सरस्वतीगंगाधरें गायिला। तो सार काढून कथन केला। संक्षेपें दासगणूनें  <br>।।१६५।। <p> स्वस्ति श्रीगुरुचरित्रसारामृत। ऐकोत सदा भाविक भक्त । हीच इच्छा मनांत। आहे दासगणूच्या  <br> ।।१६६।।  <p>
		<p> ।। इति एकादशोध्यायः ।। शुभंभवतु ।। <br><p> ।। श्रीदत्तात्रेयार्पणमस्तु ।। श्रीहरिहरार्पणमस्तु ।। <br><p> 卐 卐 卐 卐 卐 <br><p> इति अध्याय समाप्तः <br> <p>
    </div>
        <button onclick="goToHome()">Go to Home</button>
    </div>

    <script src="../js/script.js"></script>
</body>
</html>
