<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../css/styles.css">
    <title>श्रीगुरुचरित्र सारामृत - अध्याय सातवा  - ऋषी वामदेवाने ब्रह्मराक्षसास भस्ममाहात्म्य सांगितले </title>
</head>
<body>
    <div class="container-heading">
        <h1> ।। श्रीगुरुचरित्रसारामृत - अध्याय सातवा  ।।  </h1>
        <div class="chapter-content"> 
		<p>।। श्रीगणेशाय नमः ।। <br> <p>
		पूर्णब्रह्मा राघवा रामा। हे पांडुरंगा पुरुषोत्तमा। हे संतजनांच्या विश्रामधामा। पाव मजला श्रीपती  <br>।।१।।  <p> मी पातकांचा सागर । नाना दोष वरचेवर । घडती करें रमावर । त्याची क्षमा करी तूं  <br>।।२।।  <p> तुझ्यावांचून दोषासी । कोणी निवारी हृषीकेशी। मी अनन्यभावें शरण तुसी । माझा न करी अव्हेर  <br>।।३।।  <p> सिद्ध म्हणे नामधारकासी । त्रिविक्रमभारती सदुरूसी। पुसता झाला महिम्यासी। तेंच तुजला निवेदितों  <br>।।४।।  <p> पूर्वी कृतयुगांत। वामदेव नामें विख्यात । ब्रह्मवेत्ता झाला सत्य। जो महा तापसी  <br>।।५।।  <p> वामदेवाची थोरवी सारी। किती सांगू तुजला तरी। जटामुगुट ज्याचे शिरीं। विभूती सर्वांगास  <br>।।६।।  <p> दृष्टि नासाग्र सदोदित । प्रणवाचा जप चालत । स्वइच्छेनें हिंडत । पतितोद्धारा कारणें  <br>।।७।।  <p> असा वामदेव तापसी। आला क्रौंचारण्यासी। जेथें वसती अहर्निशी। असे ब्रह्मराक्षसांची  <br>।।८।।  <p> वामदेवातें पाहून। आला ब्रह्मराक्षस धावून। खदिरांगारापरि नयन। अती भयंकर दांतदाढा  <br>।।९।। <p>  ब्रह्मराक्षस म्हणे मनीं। यासी टाकावें खाऊनी। तेणे उदरींचा जठराग्नी। तृप्त माझा होईल  <br>।।१०।। <p>  वामदेवाच्या सान्निध्यास। आला ब्रह्मराक्षस। तैं कौतुक झाले विशेष । तें ऐक सांगतो  <br>।।११।।  <p> वामदेव राहिला निवांत । निजानंदा भोगित। ब्रह्मराक्षसें त्याप्रत। उचलण्या हात घातिला  <br>।।१२।। <p>  तनूचा स्पर्श होतां क्षणीं। गेला दुष्टभाव पालटोनी। ब्रह्मराक्षस लागला चरणीं। वामदेवाच्या तेधवां  <br>।।१३।। <p>  भस्म वामदेवांगीचे। राक्षसा लागले साचें। त्यायोगें दुष्टत्व त्याचें। गेलें असे मावळून  <br>।।१४।। <p> ब्रह्मराक्षस चरणीं लागला म्हणे स्वामी तारा मला। तुम्हांवाचून वशिला। अन्य आतां नसे कीं  <br>।।१५।। <p>  तव देहाचा स्पर्श होतां। दुष्टभाव पालटला सर्वथा। आतां कृपा करावी सद्गुरूनाथा। या योनीस मी कंटाळलों  <br>।।१६।। <p>  पहा सत्पुरुषाचें महिमान। केवढें आहे अगाध जाण। नुसत्या देहस्पर्शेकरून। राक्षस ज्ञानी जाहला  <br>।।१७।। <p>  परिस लोहासी लागतां । तें कांचन होय तत्त्वतां । वा उदयाचलासी सूर्य येतां । रजनी तीच दिवस होई  <br>।।१८।।  <p> तैसेंचे येथे जाहलें। ब्रह्मराक्षसा ज्ञान झालें। वामदेव पुसू लागले। तूं कोण कोठील त्या  <br>।।१९।। <p>  ब्रह्मराक्षस जोडून कर। साकल्यें सांगे सत्वर। मी पंचविशीं जन्मीं नृपवर। होतों यवनदेशींचा  <br>।।२०।। <p>  तै मी अगणित पाप केलें। बऱ्याबुऱ्यासी न जाणिलें । तें सांगो जातां पहिलें। महाभारत होईल  <br>।।२१।। <p>  पराव्याच्या धरून नारी। म्या भोगिल्या नानापरी। ब्राह्मण क्षत्रिय वंजारी। तेली तांबोळी महारादिक  <br>।।२२।। <p>  त्या पायें करून। हीन योनींत जन्मलों जाण। व्याघ्र गेंडा गाढव श्वान। ऐशा किती सांगू तरी  <br>।।२३।। <p>  आपुल्या अंगाचा स्पर्श झाला। तेणे दुष्टभाव पालटला। भोगिल्या जन्माचें ज्ञान मला। आपुल्या कृपें झालें कीं  <br> ।।२४।।  <p> आतां कृपा करूनी मजवरी। पुन्हा जन्म न येई ऐसें करी । ब्रह्मवेत्ते भूमीवरी। प्रती ईश्वर म्हणतात  <br>।।२५।। <p>  वामदेव म्हणे त्याप्रत । भस्ममहिमा जाणे उमानाथ। भस्ममहिम्याची सांगतों तुजप्रत। कथा की पाहिलेली  <br>।।२६।। <p>  द्रविड-द्वेषीं एक ब्राह्मण। शूद्र-स्त्रीसी रतला जाण। बहिष्कार घातला पूर्ण। द्विजवर्गानें तयाला  <br> ।।२७।। <p>  तो परम दुराचारी। शूद्रवत् आचरण करी । एके रात्री व्यभिचार चोरी। गेला असे करावया <br> ।।२८।। <p>  तँ शूद्रं त्यासी बांधिलें। शिरकमल छेदिलें । श्वानवत् ओढून नेलें। प्रेत त्याचें तेधवां  <br> ।।२९।। <p>  तैसेंच टाकिलें उघड्यावर । न झाला अग्निसंस्कार। तों अघटित प्रकार। ऐसा घडला परियेसी  <br> ।।३०।। <p> एक श्वान क्षुधाक्रांत। झालेला आला धांवत। भक्षण्या त्या प्रेताप्रत। अती आनंदें परियेसी  <br>।।३१।। <p>  तो श्वान त्याच्या आधीं। बैसला होता भस्मामधीं। ज्या, भस्मीं झाली शुद्धी। त्या प्रेताची सहजगती  <br>।।३२।।  <p>  भस्म श्वानांगीचें। प्रेताप्रतीं लागले साचे। तेणे अवघे दोष तयाचे। गेले भस्म होऊन  <br> ।।३३।। <p>  म्हणून त्या द्विजाकारण। यमकिंकरांपासून । न्यावया आले शिवगण। कैलास-भुवना कारणें  <br>।।३४।। <p>  शिवगणासी पाहतां । पळाले यमकिंकर सर्वथा। यमास झालेल्या वृत्तांता। जाऊन त्यानें कळविलें  <br>।।३५।।  <p> तेणें यमराज सत्वरगती। निघून शिवदूता पुसे निगुती। तुम्हीं माझ्या किंकराप्रती। कां हो अडविले मार्गांत  <br>।।३६।। <p>  हा ब्राह्मण दुराचारी। योग्य यासी यमपुरी। तैं शिवगण बोलले त्यावरी। यमा ऐसे न रागवावें  <br>।।३७।।  <p> भस्म श्वानांगींचें। याच्या प्रेता लागलें साचें। म्हणून आम्हा न्यावयाचें। कारण पडलें याप्रती  <br>।।३८।।  <p>  जो असे भस्मांकित। तो योग्य बसाया कैलासांत। म्हणून भस्मांकिताप्रत । तुझ्या दूतें न आणावें  <br>।।३९।। <p>  रुद्राक्षमाळ कंठांत। त्रिपुंडू भाली चमकत। त्यासी न लावा तुम्हीं हात। ऐसें यम सांगे निजदूता  <br>।।४०।।  <p> वामदेवा म्हणे राक्षस। मी राजा असतां तळ्यास। बांधिलें दिलें वृत्तीस । एका विप्रवरासी  <br>।।४१।। <p>  येवढेंच घडलें पुण्य। त्यायोगें मजकारण। इहजन्मी तुझे चरण। प्राप्त झाले महाराजा  <br>।।४२।।  <p> आतां कृपा करून। भस्म लावण्याचें विधान। सांगा फोड करून। कोणत्या मंत्र लावणें तें  <br>।।४३।।  <p> मग बोलूं लागले वामदेव । ऐक कथा ही अभिनव । मंदराचल पर्वतीं आला शिव। क्रीडा कराया कारणें  <br>।।४४।।  <p> त्या मंदराचल पर्वती। बैसलासें उमापती। निजगणासहित निश्चिती। तो थाट न वर्णवे  <br>।।४५।। <p>  वीरभद्र नंदिकेश्वर। श्रृंगी भृंगी आणि इतर। गण शिवाचे सागराकार। किती म्हणून सांगावे  <br>।।४६।। <p> त्यावेळीं शिवदर्शना। देव सकल आले जाणा। आपआपल्या बसून याना। दक्ष ब्रह्या पुरंदर  <br>।।४७।।  <p>  दिवी न राहिले कोणी। आले मंदराचला लागुनी। पार्वतीसहित सिंहासनीं। शिव त्यांनी बंदिला  <br>।।४८।।  <p> पुसते झाले सनत्कुमार। पातकें घडतां दुर्धर। त्या दोषाचा परिहार। होईल कशानें शंकरा  <br> ।।४९।।  <p> शंकर म्हणे त्यावरी। भस्मासमान नाही दुसरी। पातका करण्या बोहरी। वस्तु या जगामध्यें  <br>।।५०।।  <p> शुद्ध जें कां गोमय। भस्म त्याचें श्रेष्ठ होय। वा पुरातन यज्ञठाय। तेथील भस्म उक्त असें  <br>।।५१।।  <p> भस्म तळहाती घ्यावें। तें मंत्रे अभिमंत्रावें। वा सद्भाव धरून लावावें । इतरानें मंत्राविण  <br> ।।५२।।  <p> प्रथम लावणें शिरीं। मग ललाटीं भुजावरी। तीन तीन रेषा निर्धारी। दंडी ललाटीं लावाव्या  <br>।।५३।।  <p> एक एक रेषेत नव देवता। विराजती तत्त्वता । पहिल्या रेषेची अधिदेवता। अकार आणि महादेव  <br>।।५४।। <p>  दुसऱ्या रेषेत उकार। दक्षिणाग्नि देवता थोर । तृतीय रेषेत मकार। तिची देवता येणें रिती  <br>।।५५।। <p>  शिव शक्ति देवता। वेद साम सर्वथा। ऋग्वेद पहिल्या रेषेकरितां । दुसरीसी यजुर्वेद  <br> ।।५६।।  <p> ऐसें त्रिपुंडू लावावे। सर्वांगी सारखे बरवे । भस्मा विषयी असावें । सर्वांनी भावयुक्त  <br>।।५७।।  <p> ऐसें हे भस्मधारण। जो का करी भावें करून । कितीहि दोष दारुण । त्याचे असले तरी जाती  <br>।।५८।। <p>  जे भस्मातें निंदिती। त्यासी नोहे सद्गती। भस्मासमान त्रिजगतीं। पावनकर्ती वस्तू नसे  <br>।।५९।। <p>  ऐसें भस्माचे महिमान। देवास सांगे उमारमण । तेंच मी तुजलागून। कथन केलें राक्षसा  <br>।।६०।।  <p> मंत्रित करून भस्म दिलें । वामदेवें राक्षसा भले । तें त्यानें लाविलें । सद्भावेंसी निजांगा  <br>।।६१।। <p>  तात्काळ दिव्य देह पावला । विमानासी बैसला। वामदेवा वंदून गेला । कैलासलोकाकारणे  <br>।।६२।। <p> त्रिमूर्तीचा अवतार। वामदेव साचार। त्याचें करीचें भस्म थोर। लागलें म्हणून घडलें हैं   <br>।।६३।। <p>  ऐसें त्रिविक्रम-भारतीसी। तया अमरजा संगमासी। सांगते झालें ज्ञानशशी। स्वामी नृसिंहसरस्वती   <br>।।६४।। <p>  नामधारका गाणगापुर। झालें पदनताचें माहेर। मुके आंधळे आणि बधिर। कुष्ठयोगी महारोगी   <br>।।६५।। <p>  ऐसे बहुत मिळाले। सर्वांचे आर्त पुरविलें । कृपा करूनिया भले । श्रीगुरूंनी जाण पां   <br>।।६६।। <p>  येविषयींची एक कथा। सांगतों मी ऐका आतां। गोपीनाथ नामें द्विज होता। माहुरक्षेत्राचा राहणार   <br>।।६७।। <p>  त्या गोपीनाथ-विप्राची। संतती न वाचे साची। म्हणून त्यानें दत्ताची। केली सेवा बहू साल   <br>।।६८।। <p>  दत्तकृपें करून। त्या गोपीनाथ-विप्रालागुन । सुंदर झालें पुत्ररत्न । नाम ठेविले दत्त त्याचें   <br>।।६९।। <p>  पुत्र थोर झाल्यावरी । मुंज त्याची केली खरी । पाहून सुंदर नोवरी । पुढें विवाह केला असे   <br>।।७०।।  <p> दोधें अती सुंदर । प्रीति एकमेकावर । जडली असे अपरंपार । तो प्रेमा न वर्णवे   <br>।।७१।। <p>  ऐन-तारुण्यामाझारी । गोपीनाथ-पुत्राचें शरीरीं । दुर्धर व्याधी झाली खरी । क्षीण झाला अत्यंत   <br>।।७२।। <p>  सेवेस कांता तत्पर । न विसंबे घटकाभर । क्षीण झाला उत्तरोत्तर । गोपीनाथपुत्र पहा   <br>।।७३।। <p>  मातापितर उभयतांचे। दुःख सागरीं बुडाले साचे। वृद्धापकाळीं पुत्राचे। प्रेम वाटे विशेषें   <br>।।७४।। <p>  नानाविध केले नवस। परी एकही न आला फळास। औषधी दिधल्या विशेष। परी न आला गुण कांहीं   <br>।।७५।। <p>  गोपीनाथस्नुषा सगुणी। बोलली श्वशुरालागुनीं। मर्मी जीं करिते विनवणी। ती आपण मान्य करा   <br>।।७६।।  <p>  दक्षिणदेशीं गाणगापूर। भीमा-अमरजा संगमावर । क्षेत्र आहे मनोहर। जेथें वसती सद्गुरू   <br>।।७७।।  <p> मी पतीस घेऊन। जातें गाणगापुरालागुन । झाल्या स्वामींचे दर्शन । पति माझा वांचेल कीं   <br>।।७८।। <p> तें श्वशुरासी मानवलें। आप्तइष्टांनी मान्य केलें। डोली लागीं आणविलें । त्या व्यथितासी न्यावया   <br>।।७९।। <p>  पतीस घालून डोलींत । करून सासूश्वशुरा दंडवत । होती झाली मार्गस्थ। गाणगापुरा जावया   <br>।।८०।। <p>  कांही दिसानीं ती बाला। आली अमरजा संगमाला। गाणगापुरीं येतांच गेला। प्राण पतीचा निघून   <br>।।८१।। <p>  श्रीगुरु होते संगमावरी। बाला आलीं गाणगापुरीं। येतांचि पति निर्धारी। पावलासे पंचत्वा   <br>।।८२।। <p>  दुःख करी अनावर। दोन्हीं करें बडवी शिर। शोकास जिच्या नाहीं पार। तो किती वर्णावा   <br>।।८३।। <p>  क्षण-क्षणा प्रेतासी। धरी आवळून हृदयासी। म्हणे मीं पापीण जन्मासी। आलें साच पतिराया   <br>।।८४।।  <p> तुमचे अंतरविले मातापितर। जन्मभूमी माहूरनगर। घेऊन आलें इथवर । बरे होईल म्हणूनी   <br>।।८५।। <p>  आतां ही मृत्युवार्ता। तुमच्या जननीजनकास कळतां। पुत्र शोकें तत्त्वतां । दोघे प्राण त्यजितील   <br>।।८६।। <p>  ऐशा तीन हत्या मजप्रत। घडतील या निश्चित। मी उगीच आलें घेऊन येथ। पतिराया तुम्हालागीं   <br>।।८७।।  <p> ऐसें होतां एक आला। जटाधारी तया स्थला। ज्याच्या कंठी रुद्राक्षमाला। भस्म विराजे तनूसी   <br>।।८८।। <p>  तो बोलला तियेस। उगी न करी शोकास। पाहून या मृत्तिकेस। वेड्यापरी रडूं नको   <br>।।८९।। <p>  जो कां बाळे जन्मास आला। कधीं ना कधी मरण त्याला। येणार हा न्याय ठरला। हा शोकाचा विषय नसे   <br>।।९०।। <p>  जैसी ज्याची कर्मगती। असेल तैसे भोगिती। तुझें कोठें सांग पति। आहेत मागच्या जन्मीचे   <br>।।९१।।  <p> जें पूर्वजन्मीं करावें। तें या जन्मी भोगावें। वृथा न कोणा दोष द्यावे। विचार आपुला करीं कीं   <br>।।९२।। <p>  आतां पतीचिया ठाई। तुझें प्रेम असल्या पाही। सहगमनाविण नाहीं। अन्य यासी उपाय   <br>।।९३।। <p>  ऐसें म्हणून स्त्रियांचे। धर्म अवघे कथिले साचे। तैसेच सहगमनाचे। विधी तेहि निरोपिले   <br>।।९४।। <p>सहगमन जी जी नारी। निजपतीच्या सवें करी। तिला स्वर्गाभीतरी । वंदन करिती इंद्रादिक   <br>।।९५।। <p>  म्हणून शोक सोडून। त्वां करावें सहगमन। येणें लाभेल अतुल पुण्य। जन्ममरण निरसेल   <br>।।९६।। <p>  तें सतीनें मानिलें। सहगमनाचे विधी केले। विप्रवरासी बोलाविले। वायने दिधलीं बहुमोल   <br>।।९७।।  <p> सतीचा पाहुनी धीर। अवघे करिती जयजयकार । दर्शना आली संगमावर। स्वामी नृसिंहसरस्वतींच्या   <br>।।९८।।  <p> दुरून केलें साष्टांग नमन। मुखें केलें अपार स्तवन। आज्ञा सहगमनाकारण। मागू लागली स्वामीसी   <br>।।९९।।  <p> गाणगापुरच्या विप्रांनीं। साकल्यें कथिलें श्रीगुरुलागुनी। तै स्वामी बोलले गर्जुनी। इचें सौभाग्य स्थिर असे   <br> ।।१००।।  <p> आणा इच्या पतीचें । प्रेत मजपुढें साचे । पाहूं प्राण तयाचे । कैसे नेले यमाने   <br>।।१०१।। <p>  ग्रामस्थांनी आणले प्रेत। तया संगमस्थानीं त्वरित । तो गर्जुन बोलले सद्गुरुनाथ। बंधनें सोडा प्रेताचीं   <br>।।१०२।। <p>  आपुले घेऊन चरणतीर्थ। गुरु सांगती विप्राप्रत । तें सिंचितां उठेल प्रेत। संशय चित्ती धरूं नका   <br>।।१०३।। <p>  तैसे केलें द्विजांनीं । प्रेत बैसले उठोनी । तें सतीनें पाहतां नयनीं। आनंद झाला विशेष   <br> ।।१०४।। <p>  पति बोले तिजकारण। कोठें आलीस घेऊन । कां हे सभोवार जमले जन। हें कांहीं कळेना   <br> ।।१०५।। <p>  सतीनें सर्व कथन केलें। अवघे जन आनंदले। उभयतांनी वंदिले। स्वामीचरण तेधवां   <br> ।।१०६।। <p>  उभयतांनी केली स्तुती। हे स्वामिनृसिंहसरस्वती । तूं साक्षात दत्तमूर्ति। जें न घडे तें घडविणारा   <br>।।१०७।।  <p> स्वामी तुम्हावांचून । आम्हां पदनताकारण । वशीला तो नसे आन । हैं आतां समजलें   <br>।।१०८।। <p>  तूं जगाचा उत्पादिता। तूंच तयाचा संरक्षिता। तव चिंतेनें संसारयात्रा। अवघी सुखद होतसे   <br>।।१०९।।  <p> कल्पवृक्ष चिंतामणी। हेही हीन तुझ्याहुनी। तूं अपार सुख देऊनी। शेवटी नेशी निर्वाणा   <br>।।११०।। <p> श्रीगुरु बोलले त्यावर । आतां शोक न करा तिळभर। तव पतीचें गंडांतर। म्यां बाळे निरसिलें   <br>।।१११।।  <p>  जा आतां माहुरीं। सुखें यासवें संसार करी। अष्ट पुत्र तुझ्या उदरी। होतील शंका धरूं नको   <br>।।११२।। <p>  धन-कनक संपन्न । राहील सर्वदा तुझें सदन। हें माझें असत्य भाषण। न होय कल्पांतीं   <br>।।११३।।  <p> अवघ्या लोका आनंद झाला। जेथें सुखसूर्य उगवला। तेथें तमरूपदुःखाला। जागा कैसी राहील   <br>।।११४।। <p>  असो त्या मंडळीत एक। कुबुद्धि होता वादक। त्यानें प्रश्न ऐसा देख। केला सद्गुरू कारणें   <br>।।११५।। <p>  कोणा न चुके ब्रह्मलिखित। ऐसें असून हैं प्रेत। सजीव कैसे झालें येथ। हें सांगा मजप्रती   <br>।।११६।। <p>  श्रीगुरु बोलले त्यावर। तूं खराच आहेस चतुर। यांत न आश्चर्य तिळभर। झालें जाण येधवां   <br>।।११७।।  <p> याच्या पुढील जन्माचें। आयुष्य तीस वर्षे साचें। मी उसने विधात्याचे। पासून जाण आणिलें कीं   <br>।।११८।। <p>  म्हणून सजीव झाला। आश्चर्य कां रे वाटलें तुला । गाणगापुरी भक्ताला। मी न विन्मुख पाठवित   <br>।।११९।। <p>  ऐसें ऐकतां अमोघ वचन। आनंदले अवघे जन । संगमी पतीसह स्नान। केलें तया साध्वीनें   <br>।।१२०।। <p>  असो तें दांपत्य उभयतां । स्वामीचरणीं ठेवून माथा। विचारिते झाले कथा। संशय मनीचा जाण्यास्तव   <br>।।१२१।। <p>  साध्वी म्हणे जटाधारी। एक येऊनि बोध करीं। हे रुद्राक्ष घेऊनि करी । घाल प्रेताचे कानांत   <br>।।१२२।।  <p> आणि मग करी सहगमन। स्वामीचे दर्शन घेऊन । याचे काय कारण। सांगा मजला गुरुमूर्ते   <br>।।१२३।। <p>  स्वामी बोलले त्यावरी। मीच तो होतो जटाधारी। रुद्राक्षमहिमा ऐक पोरी। देवादिकां दुर्लभ जो   <br>।।१२४।।  <p>  जो रुद्राक्ष करी धारण। त्याचे दोष होती दहन। न लागतां एक क्षण। ऐसा महिमा रुद्राक्षाचा   <br>।।१२५।। <p>  सहस्त्र रुद्राक्ष अंगावरी। जो मनुज धारण करी। तो साक्षात त्रिपुरारी। होतो रुद्राक्षधारणें   <br>।।१२६।। <p> सहस्त्र रुद्राक्ष धारण। जयासी न होय जाण। त्यानें दोन्हीं बाहू लागून। षोडश षोडश बांधावे   <br>।।१२७।।  <p> कंठी बांधावे बत्तीस । मस्तका-भोंवते द्वात्रिंश। दोन्ही कर्णी द्वादश। आदरें धारण करावे   <br>।।१२८।। <p>  अष्टोत्तराची माला। परम आदरें घालणें गळा । त्यांत मोती पोवळे याला। मर्जी असल्या गोववावे   <br>।।१२९।। <p>  एकमुख पंचमुख। पूजनीं पूजावे सुरेख । रुद्रसुक्तं वा महिम्ने देख। त्यासी अभिषेक करावे   <br>।।१३०।। <p>  येविषयींची एक कथा। सांगतों मी ऐक आतां। भद्रसेन नामें होता। नृप काश्मीर देशींचा   <br>।।१३१।। <p>  सुधर्मा नामें पुत्र त्यासी। तारक पुत्र प्रधानासीं। दोघे कुमार ज्ञानशशी। जणो काय उदेले   <br>।।१३२।। <p>  ते थोरकुळीं जन्मोन। भोगावरी न बैसे मन। मोती पोवळे कांचन। टाकून रुद्राक्ष सेविती   <br>।।१३३।।  <p> सुधर्मा आणि तारकाचा। स्नेह अत्यंत जडला साचा। दोघांचीहि वदे वाचा। नमः शिवाय म्हणूनी   <br> ।।१३४।। <p>  त्याच्या सदनी पराशर। आला एकदा साचार। भद्रसेन जोडून कर। पूजी तया आदरेंसी   <br> ।।१३५।।  <p> आणि केला ऐसा प्रश्न । हे दोघे कुमार रात्रंदिन। शिवाचे करिती आराधन। व्यवहार-रीती आवडेना   <br> ।।१३६।। <p>  याचें काय कारण। सांगा सविस्तर मजलागून । हा पूर्वजन्मींचा दोष पूर्ण। किंवा पुण्य असे हो   <br>।।१३७।। <p>  प्रश्न ऐसा ऐकिला। पराशर मनी धाला। नृपास म्हणे या कुमाराला । तूं न राया जाणिलें   <br>।।१३८।। <p> हे कुक्कुट मर्कट दोघे जण। आले जन्म घेऊन । पूर्वजन्मी यांचे स्थान। होतें एक्या गणिके घरीं   <br>।।१३९।।  <p>  ती महानंदा गणिका । सर्वमान्य होती देखा। तिनें अर्चिलें उमानायका। भाव भक्ति ठेवोनियां   <br>।।१४०।। <p>  ती शिवभक्ति-परायण। वर्तन पतिव्रतेचें समान। शास्त्राज्ञा उल्लंघून। जी न गेली बापा कदा   <br>।।१४१।। <p>  त्या गणिकेच्या नृत्यागारीं। शिवलिंगा समोरी। कुक्कुटमर्कटा बांधूनी दोरी। बांधिले होते स्तंभाला   <br>।।१४२।। <p> महानंदेचा बघण्या भाव। कौतुक करी सदाशिव। व्यापाऱ्याचा अभिनव। वेष घेऊनी आला असे   <br> ।।१४३।। <p>  त्या वैश्याचे सव्यकरीं। रत्नखचित लिंग निर्धारीं। तें पाहून अंतरी। संतोष पावली महानंदा   <br>।।१४४।। <p>  नृत्यमंडपी त्यास नेले। नृत्य कलेनें रिझविलें। आणि करींचे मागितलें। रत्नखचित लिंग पहा   <br>।।१४५।। <p>  मी तीन दिवसपर्यंत। तुमची सहधर्मचारिणी सत्य। होईन म्हणून वचन देत। महानंदा त्या वेश्यासी   <br>।।१४६।। <p>  वैश्य बोले प्रेमेंकरून। हें लिंग नोहे माझा प्राण। तें तूं करावें जतन । तीन दिवस रंभोरू   <br>।।१४७।। <p>   तिनें मानिलें। लिंग मंडपी ठेविलें । उभयतांनी शयन केलें । अंतर्गृहांत जाऊनी   <br>।।१४८।। <p>   नृत्यमंडपा लागला अग्नी। मंडप गेला जळोनी। लिंग होते तया स्थानीं। तेहि गेलें जळोन   <br>।।१४९।।  <p> कुक्कुट मर्कट भस्म झाले। कांहीच तेथें न राहिले। तें पाहून घातिले । वैश्याने अंग भूमीसी   <br>।।१५०।। <p>  वैश्याने त्या अग्नींत । उडी टाकिली सत्य। तें महानंदेनें पाहुनि खचित। सहगमन करण्या सिद्ध झाली   <br>।।१५१।। <p>  तैं म्हणती सकल जन । महानंदेलागून । तुम्हा गणिके लागून । सहगमन कशाचें   <br>।।१५२।।  <p>  महानंदा बोले त्यावरी। मी तीन दिवस झाले त्याची नारी। म्हणून त्याच्या बरोबरी। सती जाणें भाग मला   <br>।।१५३।। <p>  ऐसें अवघ्यासी बोलून। संपदा टाकिली वाटून । श्रेष्ठ द्विजाकारण। सती जाया सिद्ध झाली   <br>।।१५४।। <p>  चित्तीं स्मरुनी शंकर। केला भास्करा नमस्कार। घेतली कुंडीं अखेर। उडी नमः शिवाय म्हणूनी   <br>।।१५५।। <p>  तों अपूर्व ऐसें वर्तले। शंकर तेथें प्रगटले। महानंदेसी झेलुन धरिलें। निजहृदयी हरानें   <br>।।१५६।। <p>  तिशी बोलला उमारमण। तुझी भक्ति पाहून । प्रसन्न झालों वरदान। माग अपेक्षित तुजला जें   <br>।।१५७।। <p>  महानंदा बोले हरा। कांही नको मज शंकरा। तुझ्या चरणकमळीं थारा। असो हाच द्यावा वर   <br>।।१५८।। <p> तथास्तु बोले भगवान। महानंदा नेली उद्धरून। जो मर्कट मंडपी झाला दहन। तो आला कुशीं तुझ्या   <br> ।।१५९।।  <p>  कुक्कुट मंत्रीपुत्र झाला। तारक नाम पावला। म्हणून यांचा स्नेह जडला। विशेषपणें या जन्मी   <br>।।१६०।। <p>  पूर्वजन्मी रुद्राक्ष होते। त्यांच्या बांधिले गळ्याते। म्हणून दोघे या जन्माते। रुद्राक्षा न विसरती   <br>।।१६१।। <p>  त्या रुद्राक्षधारणे करून। या जन्मी झाले ज्ञानवान। ऐसें रुद्राक्षाचें महिमान। सांगे पराशर नृपासी   <br>।।१६२।। <p>  यावरचे अवघे वृत्त। पुढील अध्यायी होईल विदित। ऐसे नामधारकाप्रत। सांगता झाला सिद्धमुनी   <br>।।१६३।। <p>  तें सरस्वती गंगाधरें। गुरुचरित्रीं गोविलें खरें। दासगणू त्याच आधारें। सार तुम्हां सांगत   <br>।।१६४।। <p>  स्वस्ति श्रीगुरुचरित्र सारामृत। सदा ऐकोत गुरुभक्त । हेच विनवी जोडून हात। सर्वकाल दासगणू   <br>।।१६५।। <p> 
		<p> ।। इति सप्तमोध्यायः  ।। शुभंभवतु ।। <br><p> ।। श्रीदत्तात्रेयार्पणमस्तु ।। श्रीहरिहरार्पणमस्तु ।। <br><p> 卐 卐 卐 卐 卐 <br><p> इति अध्याय समाप्तः <br> <p>
    </div>
        <button onclick="goToHome()">Go to Home</button>
    </div>

    <script src="../js/script.js"></script>
</body>
</html>
