<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
     <meta http-equiv="X-UA-Compatible" content="ie=edge">
    <meta name="description" content="Shri Gurucharitra Saramrut - श्रीगुरुचरित्र सारामृत: A spiritual website dedicated to Shri Guru Dattatreya. श्रीगुरुचरित्र सारामृत - अध्याय सोळावा  -  श्रीक्षेत्र गाणगापुरात निर्गुण पादुका. Read the holy text, view images, and start your spiritual journey today.">
    <meta name="keywords" content="Shri Gurucharitra, श्रीगुरुचरित्र, spiritual, Shri Guru Dattatreya, Hinduism, holy text, spirituality">
    <meta name="author" content="Anvay B Kulkarni">
    <meta property="og:title" content="Shri Gurucharitra Saramrut - श्रीगुरुचरित्र सारामृत">
    <meta property="og:description" content="A spiritual website dedicated to Shri Guru Dattatreya. Read the holy text, view images, and start your spiritual journey today.">
    <meta property="og:image" content="https://anvaybk.github.io/gurucharitra/images/shree_gurucharitra_saramrut.jpg">
    <meta property="og:url" content="https://anvaybk.github.io/gurucharitra/index.html">
    <meta name="twitter:card" content="summary_large_image">
    <meta name="twitter:title" content="Shri Gurucharitra Saramrut - श्रीगुरुचरित्र सारामृत">
    <meta name="twitter:description" content="A spiritual website dedicated to Shri Guru Dattatreya. Read the holy text, view images, and start your spiritual journey today.">
    <meta name="twitter:image" content="https://anvaybk.github.io/gurucharitra/images/shree_gurucharitra_saramrut.jpg">
    <link rel="stylesheet" href="../css/styles.css">
    <title>श्रीगुरुचरित्र सारामृत - अध्याय सोळावा  -  श्रीक्षेत्र गाणगापुरात निर्गुण पादुका </title>
</head>
<body>
    <div class="container-heading" oncontextmenu="return false;">
        <h1> ।। अध्याय सोळावा ।।  </h1>
        <div class="chapter-content" oncontextmenu="return false;"> 
		<p>।। श्रीगणेशाय नमः ।। <br> 
		<p> जयजयाजी आदि अनादि पुराणपुरुषा। लीलाविग्रही परेशा। हे अचिंत्यरूपा पंढरीशा। पाहि मां श्रीरुक्मिणीपते  <br> ।।१।।<p> नानापरीच्या भक्तांसाठी। नानारूपें जगजेठी। धारण केलींस उठाउठी। भक्तकामना पुरवावया  <br> ।।२।।<p> दत्तभक्तांकारण। तूंच अत्रीचा नंदन। होवोन झालास अवतीर्ण। कृपाराशी जगतीतला  <br> ।।३।।<p> श्रीपादवल्लभ तूंच देवा। नरसिंहसरस्वती तूच बरवा। तुझ्या लीला वासुदेवा। वेदांहि न वर्णवती  <br> ।।४।।<p> तुझा लाधतां वशीला। कांही न अशक्य जगतीतला। ऐसा अनुभव कित्येकांला। येऊन गेला मागुती  <br> ।।५।।<p> असो मागील पंधराव्यांत । पूर्ण झालें गुरुचरित्र। आतां या सोळाव्यांत। सार सांगतों तयाचे  <br> ।।६।।<p> जग सुवाटे लावण्यास । सद्गुरू पाहिजे खास । हें आणून ध्यानास । विष्णु झाले दत्तगुरु  <br> ।।७।।<p> दत्तगुरु जेव्हां झाले। तेव्हां शेषशयन त्यागिलें। पहुडावया घेतलें। व्याघ्रांबर वा मृगाजिन  <br> ।।८।।<p> अंगा विभूति लाविली। वैजयंती त्यागिली। समर्थ असोन घातिली। लंगोटी लज्जा रक्षावया  <br> ।।९।।<p> म्हणजे सद्गुरू व्हावयास । वैराग्य पाहिजे अवश्य । काय दत्तात्रेयास। विभवाची वाण होती  <br> ।।१०।।<p> परिभ्रमण भूमीवर। करीत दत्त निरंतर । रहावयासी औदुंबर। वृक्ष गर्दछायेचा  <br> ।।११।।<p> जठराग्नीची करण्या तृप्ति। भिक्षा मागे दत्तमूर्ती। काय तद्भक्त तयाप्रती। शिरा घालण्या तयार नव्हते  <br> ।।१२।।<p> श्रीपादवल्लभ यति। तैसे नरसिंहसरस्वती। जे दत्तावतार निश्चिती । तेहि वैराग्येंच वागले  <br> ।।१३।। <p> म्हणजे सद्गुरूचें लक्षण। असणे वैराग्यसंपन्न। डामडौल विभवालागून। शिवू न देणें यत्किंचित्  <br> ।।१४।।  <p> आदिनाथापासून भली। गुरु परंपरा सुरू झाली। गुरुकृपेने झाले बली। शिष्य त्यांचे जगामध्ये <br> ।।१५।। <p> श्रीमच्छिंदर जालिंदर। जे आदिनाथाचे शिष्य थोर। पाहतां अंगींचा अधिकार। ब्रह्मदेवहि फिका पडे <br> ।।१६।। <p> मच्छिंदरें आपुला। शिष्य उकिरड्यांत निर्मिला। जालिंदर उत्पन्न झाला। अग्निज्वाळेपासुनी <br> ।।१७।। <p> मच्छिंदरे साबरी। मंत्रविद्या निर्मिली खरी। ज्या विद्येनें गोरख करी। पहाड अवघा सोन्याचा <br> ।।१८।। <p> ऐसा अंगींचा अधिकार। परी भिक्षा मागे घरोघर। संजीवनीच्या बळावर । कृत्यें अघटित केली बहु <br> ।।१९।। <p> परी न कोठे बांधिलीं। मठमठीं त्यानें भली। कोणाहि न मागितली। वर्गणी त्यानी ध्यानीं धरा <br> ।।२०।। <p> जो चोरानें मारिला। तो श्रीपादवल्लभें जीवविला। ज्याच्या आशीर्वादें झाला। रजक राजा बेदीं <br> ।।२१।। <p> पुढें दत्त अवतार निश्चिती। स्वामी नरसिंहसरस्वती। मृतद्विजकुमाराप्रती। वाडींत ज्यांनी सजीव केले <br> ।।२२।। <p> ज्यांनी एका क्षणांत। मूर्खास केलें पंडित । ज्यांनी वांझ म्हशीप्रत। दुग्धधारा फोडिल्या  <br> ।।२३।। <p> वाळल्या काष्ठाप्रती पाला। निजकृपें ज्यांनी फोडिला । त्या नरसिंहसरस्वतीला। सदुरू ऐसें म्हणावें <br> ।।२४।। <p> सातरेघा ओढून। मातंग केला ब्राह्मण। केलें गर्वाचे खंडन। त्याच्या हातून विप्राच्या <br> ।।२५।। <p> सात शिष्यांच्या गेहासी। एकाच वेळीं भोजनासी। बसते झाले ज्ञानशशी। स्वामी नरसिंहसरस्वती <br> ।।२६।। <p> विणकर नेला क्षणांत। ज्यांनी शैल्यपर्वताप्रत। जेथें मल्लिकार्जुन उमानाथ। लिंगरूपें राहिला  <br> ।।२७।। <p> निसर्ग जें जें करावया। असमर्थ आहे जगाठाया। तें तें कृत्य घडवोनियां। जगीं आणिती सद्गुरू <br> ।।२८।। <p> जेवढे आजपर्यंत। सद्गुरू गाजले जगतांत। त्यांनी त्यांनी अघटित । कृत्यें ऐशींच केलीं कीं <br> ।।२९।। <p> प्रल्हाद आद्य भागवत । न जळाला अग्नींत । शंकराचायें प्राशिला सत्य। रस काचेचा श्रोते हो <br> ।।३०।। <p> ज्ञानेश्वरें बोलका। पशु पैठणीं केला देखा। हरीचा भक्त कुलाल राका। आव्यांत मांजरें जीवविलीं <br> ।।३१।। <p> श्रीनामदेवें फिरविलें । राऊळ औंढ्यामाजीं भलें। निजोदरास फाडिलें। सावत्यानें अरणामधीं <br> ।।३२।। <p> कमालाचे शरीर। दिधले असतां सुळावर। करिते झाले नमस्कार। शिर कापिलें असूनियां <br> ।।३३।। <p> धामणगांवी बोधला। भक्त हरीचा होऊन गेला। ज्याच्या थोट्या ताटाला। कणसें फुटलीं हरिकृपें <br> ।।३४।। <p> इंद्रायणीच्या गोट्यास। करस्पर्श केला परिस। त्या संतसम्राट् तुकोबास । किती म्हणून वानावें <br> ।।३५।। <p> मुकुंदराज दासोपंत। प्रतिष्ठानीं एकनाथ। पिंपळनेरी निळा संत। समर्थ सज्जनगडासी <br> ।।३६।। <p> अलीकडेहि ऐशा रीती। संत झाले भूवरती । माणिकप्रभु गुरुमूर्ति । प्रगट झाले कुंडांतून <br> ।।३७।। <p> सद्गुरू हरी नारायण। एकदां पावोनियां मरण। पुन्हा झाले सजीव जाण। ज्याची समाधी अष्ट्यामधें <br> ।।३८।। <p> इगतपुरीच्या सान्निध्यास। पिंपरी नामें ग्रामास । सद्रोद्दीन पुण्यपुरुष। ऐसेच गेले होवोनियां <br> ।।३९।। <p> ज्यांनीं यमाऊच्या गाईस। दूध आणिलें विशेष । सैंपाक नसून अरण्यास। जेवू घातले गुराख्यांना <br> ।।४०।। <p> हनुमंताची पाषाणमूर्ति। बोलली देवनाथाप्रती। पाण्याचे दिवे निश्चिती। साईनें लाविले शिर्डीत <br> ।।४१।। <p> म्हणजे जे जे खरे संत होती। तेच अघटित कृत्ये करिती। निंदकांना शरण आणिती। ऐसें सामर्थ्य तयांचें <br> ।।४२।। <p> ईश्वरासी जाणिल्याविना । संतत्व अंगीं येईना। आणि संतावांचून होईना। अघटित प्रकार केव्हांहि <br> ।।४३।। <p> संत वैराग्य ना सोडिती। संत दंभ ना दाखविती। आपणास ना म्हणवून घेती। मीच ईश्वर म्हणोनियां <br> ।।४४।। <p> सेव्यसेवक भाव आपुला। ज्यांनीं कदा न टाकिला। मात्र अधिकार दाखविला। प्रतिईश्वर म्हणूनी <br> ।।४५।। <p> ऐशा थोर अधिकाराचे। जे जे कोणी झाले साचे। तेच सद्गुरूपदाचे। आहेत एक अधिकारी <br> ।।४६।। <p> श्रोते हैं गुरुचरित्र। कामुकासाठी आहे खचित। आणि भक्त इच्छा पुरविण्याप्रत। भगवान दत्त जाहले <br> ।।४७।। <p> ह्या दत्त अवताराची सरी। नये कोणासीहि खरी। अध्यात्माचे अधिकारी। झाले दत्तकृपेनेंच <br> ।।४८।। <p> इच्छा अवघ्या कामुकांच्या। दत्तानेंच पुरविल्या साच्या। त्या पुरवून भक्तांच्या । वृत्ति वळविल्या अध्यात्मीं <br> ।।४९।। <p> कां कीं या जगतांत। वासनेचें प्राबल्य बहुत। कोटीमाजी विरळागत। निरिच्छ ऐसा प्राणी निपजे <br> ।।५०।। <p> परी ती अध्यात्माची पर्वणी। सर्वां लाभावी म्हणूनी। गुरुचरित्राचा जन्म अवनीं। झाला दत्त आज्ञेनें <br> ।।५१।। <p> श्रोते ही वासना। जन्ममरणाची मूळ जाणा। कृतदोष भोगिल्याविना । सुटका नोहे कोणाहि <br> ।।५२।। <p> दोष पूर्वजन्मार्जित। येती आडवे संसारांत। त्या दोषाचा परिहार होत। नाना व्रतें केल्यावरी <br> ।।५३।। <p> तें व्हावयासी जाणा। गुरुचरित्राची योजना। म्हणूनी येथें कुकल्पना। मुळीं न घ्याव्या श्रोते हो <br> ।।५४।। <p> असो स्वामी नरसिंहसरस्वती। गुप्त झाले शैल्यपर्वतीं। बैसून पुष्पासनावरती । पाताळगंगेत कृष्णातिरीं <br> ।।५५।। <p> तेच पुढें कल्याणनगरीं। जन्मले मनोहराच्या उदरी। माणिकप्रभू भूमीवरी। नाम धारण करूनियां <br> ।।५६।। <p> ज्यांनी बहिणाबाईप्रत। एकेक कवडीस एकेक सुत। दिला होऊन कृपावंत । खरेंच दत्त अवतार ते <br> ।।५७।। <p> हळ्ळी खेड्यांत कुंडांतून। प्रगट झाले दयाघन। ज्यांच्या चरण संपुटालागुन। हनुमान वाही निजशिरीं  <br> ।।५८।। <p> माणिकप्रभुलीलेचा। ग्रंथ निराळा आहे साचा। म्हणून ये ठायीं तयाचा। मी न करी उल्लेख  <br> ।।५९।। <p> माणिकप्रभूनंतर। झाला दत्ताचा अवतार। स्वामीसमर्थ दिगंबर। अक्कलकोटीं वास ज्यांचा <br> ।।६०।। <p> यांचीही अघटित करणी। आली प्रत्यया लागुनी। कृतार्थ केले कैक त्यांनीं। भक्त आपल्या कृपेने <br> ।।६१।। <p> पुढें स्वामी आळंदीचे। नरसिंहसरस्वती नांवाचे। हेहि अवतार दत्ताचे। मानूं लागले भाविक <br> ।।६२।।  <p> याहि स्वामींचा अधिकार । थोर होता साचार। वैराग्यनीतीस तिळभर। फाटा नव्हता यांजवळी <br> ।।६३।। <p> पुढें श्रीसाईमहाराज शिर्डीचे। दत्त अवतार होते साचे। यांनीं लाविले पाण्याचे। दिवे असंख्यात शिर्डीत <br> ।।६४।। <p> श्रीवासुदेवानंदसरस्वती। विद्वान शुचि ज्ञानमूर्ती। वाटे त्रिविक्रम भारती। आले पुन्हा जन्मास  <br> ।।६५।।  <p> हेहि वैराग्यसंपन्न। होते अधिकारी पूर्ण। यासहि दत्त अवतार म्हणून। भाविक लोक मानिती <br> ।।६६।। <p> कांहीं लोक म्हणती येथ। ग्रंथकर्ता साईभक्त। आहे म्हणून यवनाप्रत। दत्त अवतार ठरविले <br> ।।६७।। <p> हें वरीवरी पाहतां दिसेल खरें। परी शोधितां अंतर बा रे। म्हणावें लागेल अत्यादरें। दत्तअवतार साईंस <br> ।।६८।।  <p> पहा दत्तांनीं बहुत वेळां । यवन वेष घेतला । भेट दिधली नाथाला। दत्तात्रेयें फकीर वेर्षे <br> ।।६९।। <p> यवनाधिप गाणगापुरीं। लोळला स्वामीचरणावरी। जो बादशहा बेदरीं। होऊन गेला दत्तकृपें <br> ।।७०।।  <p> त्या बादशहानें स्वामीस। जेव्हां नेले बेदरास। बसविलें आपुले तक्तास। अत्यादरे करून <br> ।।७१।। <p> तैं स्वामीनें केलें मधुरोत्तर। कीं मी मूळचा फकीर। या बादशाही तक्तावर। आम्हीं मुळींच बसू नये <br> ।।७२।। <p> ते फकीरशब्द करण्या खरे। दत्त झाले साईं साजिरे। दत्तापरी वैराग्य पुरें। होतें अंगीं पाहिलें म्यां <br> ।।७३।। <p> श्रोते शिर्डीत कित्येक वेळां। साईंबाबा बोलले मला। कीं मी गेलों होतों बेदराला। संन्याशाच्या वेषानें <br> ।।७४।। <p> म्हणून मी तयाप्रत। दत्तअवतार मानितों खचित। दुराग्रहाचें काम येथ। मुळींच नाहीं विबुध हो <br> ।।७५।।  <p> असो हल्लीं भूमीवर। दत्त अवतार झाले फार। तें मी सांगू कोठवर। पार न ये सांगतां <br> ।।७६।। <p> पाहतां त्यांचें वर्तन। शास्त्रमार्गा विरुद्ध असून । ऐशा दांभिकालागून । दत्त अवतार मानिती <br>।।७७।। <p> बाहा वर्तन पाहूं जातां। अश्लील ओंगळ सर्वथा। जेथें वैराग्य नीतीची वार्ता। मुळींच नाहीं <br>।।७८।। <p> ज्ञान नाहीं कर्तृत्व नाहीं। सशास्त्र ऐसें वर्तन नाहीं। अनुकरणीय नसेच कांहीं। ज्यांच्या ठायीं विबुधहो <br>।।७९।। <p> अशासी दत्त अवतार म्हणतां। अवतारासी येईल लघुता। कसबिणीशीं पतिव्रता। म्हणणें कां शोभेल <br>।।८०।। <p> कोणी नागवा बैसतो। दत्त अवतार म्हणवितो। झोंपड्याभोंवती हिंडवितो। आपुल्या शिष्यवर्गाला <br>।।८१।। <p> आणि सांगे ऐसें म्हणा। धन्य हो प्रदक्षिणा। अवताराच्या पाहतां खुणा । एकहि न दृष्टी पडे <br>।।८२।। <p> दत्त होते कौपीनधारी। हा नागवा कटघरीं। दत्ताजवळ नव्हत्या नारी। येथें त्यांचा सुळसुळाट <br>।।८३।। <p> दत्त स्त्रियांसी भाषण। करीत होते दुरून। हा गळ्यांत हात घालून । स्त्रियेसहित चित्र काढवी <br>।।८४।। <p> दत्तात्रेयाचे शुद्ध ज्ञान। याचें ऐकतां येईल घाण। सांगे शिष्यालागून। मला भार्या अर्पण करा <br>।।८५।। <p> येतां संक्रांतीचा सण। बैसे लुगडें नेसून। ऐशा बहुरूप्याकारण। दत्त अवतार म्हणू नका <br>।।८६।। <p> म्हणे मी योगयोगेश्वर। आणि फिरे मोटारींत निरंतर। योगी तोच साचार। कीं जो अधर चाले अंतराळीं <br>।।८७।। <p> कोणी जीवनमुक्त म्हणविती। ज्ञानेश्वरी वाचिती। तेच आपणा करून घेती। दह्यादुधाचा अभिषेक <br>।।८८।। <p> वर्णाश्रमाची करिती निंदा। वेदवाक्य ना मानिती कदा। कोणी चैनींत राहती सदा। एखाद्या राजपुत्रापरी <br>।।८९।। <p> कोणी संतांच्या नांवावरी। एखादी दिंडी काढून खरी। नाचवितात भरबाजारीं। गरत स्त्रियांकारणें <br>।।९०।। <p> कोणी मठ बांधिती पंढरपुरीं। परी दर्शना न जाती मंदिरी। म्हणती विठ्ठल श्रीहरी। आहे आमच्या हृदयांत <br>।।९१।। <p> ऐसीं सोंगे निघालीं। लोपून गेल्या खऱ्या चाली। याच मांगांनीं रसातळीं। धर्म नेला हाय हाय <br>।।९२।। <p> हे ढोंगी साधु ऐसे करिती। आपुली चरित्रं लिहविती। ज्यांत गप्पाच गप्पा असती। अवासवा मारलेल्या <br>।।९३।। <p> त्याचे करविती पारायण। आपुल्या शिष्यांकडून। चरित्र पाहिल्या शोधून। मुळीं न पत्ता खऱ्याचा <br>।।९४।। <p>  त्यायोगे ऐसें झालें। विचारवंता सांकडें पडलें। पूर्वसंतांविषयी बनलें। मन तयांचें साशंक <br>।।९५।। <p> याच चरित्रापरी। तींही चरित्रं असतील खरीं। ऐसें मानून अंतरीं। विद्वान गप्प बसतील  <br>।।९६।। <p> एवंच सुशिक्षिताला। धर्माविषयीं संशय पडला। तो पडण्या कारण झाला। हा दांभिक वर्ग पहा <br>।।९७।। <p> ऐशा ढोंग्याभोंवती। कामिक लोक आधीं जमती। वेडेवांकडे विधी करिती। इच्छा मनींची पूर्ण व्हाया <br>।।९८।। <p> अवधें अविधी म्हणून। फलद न होय अनुष्ठान। खडकी पेरितां धान्य कण। त्यास कणसें येतील का <br>।।९९।। <p> अनुष्ठान कैसें करावें। हें गुरुचरित्रीं पहावे। आणि त्याचेच कीं भोगावें। आलेले तें गोड फळ <br>।।१००।। <p> म्हणून हे आर्य बंधूहो। सावध तुम्ही शीघ्र व्हा हो। सशास्त्र विधि आचरा हो। अनाचार टाकूनी <br>।।१०१।। <p> आचार आणि विचाराची। जोड घालूनियां साची। करा पारायणें ग्रंथाची। दत्तक्षेत्रीं जाऊनियां <br>।।१०२।। <p> संतांठायींचा सदाचार। पाहिजे सशास्त्र साचार। ज्या ठायीं तिळभर। वैराग्या फाटा नसावा <br>।।१०३।। <p> सदाचार असूनी नुसता। जरी नसेल वैराग्यवार्ता। त्याही संतपणाची योग्यता। येणार नाहीं कदापि <br>।।१०४।। <p> सदाचार असावा वैराग्यभरित। सदाचार असावा विचारयुक्त। सदाचार असावा शास्त्रसंमत। तरीच तो उपयोगी <br>।।१०५।। <p> आतां दत्तक्षेत्राचा विचार। सांगतों येथें साचार। पाहतां दत्त जगदाधार। व्यापूनि राहिला विश्वातें <br>।।१०६।। <p> परी ही उच्चतम भावना। ती ज्ञात्यासाठीं आहे जाणा। तीच कामुकजनांना। फलदायी ना होईल <br>।।१०७।।  <p>अवघ्या दत्तभक्तांना । अवश्य आहे उपासना। उपासनेवीण भक्तपणा। येत नाहीं कोणाहि <br>।।१०८।।  <p> उपासना ऐसें करी। नांदवी सौख्यसागरीं। दुरित संकटें पापें दुरी। करीत आपुल्या भक्तांची <br>।।१०९।। <p> सदाचारा वांचून। उपासना ना घडे पूर्ण। सदाचार हें शरीर जाण। उपासना ही प्राण पहा <br>।।११०।। <p> मन दयार्द्र असावें । त्याज्यात्याज्य शोधावे । यमनियम आचरावे। व्यवहार हा न सोडितां <br>।।१११।। <p> श्रोते भक्तस्थितींत । प्राधान्य आहे प्रतिमेप्रत। म्हणून तया लागत। कोठें तरी क्षेत्र पहा <br>।।११२।। <p> तीं दत्तक्षेत्रं साधारण। कथितों मी तुम्हांकारण। असू द्यावें अवधान। आपुले या कथेकडे <br>।।११३।। <p> प्रथमतः माहूरक्षेत्र। जेथें अवतरले श्रीदत्त । रेणुका ती राहिली जेथ। जननी परशुरामाची <br>।।११४।। <p> पिठापूर कुरवपूर। भिलवडी करवीर औदुंबर। कृष्णा पंचगंगातीर। भीमा अमरजासंगम तसा <br>।।११५।।  <p> त्र्यंबक प्रयाग वाराणसी। बद्रिकाश्रम हिमालयासी। गोकर्ण तें दक्षिणदेशी। गोदावरींचे उभय तीर <br>।।११६।। <p> जांब आपेगांव पैठण। टोकें पुणतांबे राक्षसभुवन। नांदेडपुरी कुशतर्पण। वंजारा संगम कंदकूर्ती <br> ।।११७।। <p> ज्ञानेश्वरीचें जननस्थान। जें कां महालय पट्टण। अमृतकुंभ घेऊन। मोहिनीराज जेथ उभा <br>।।११८।। <p> म्हातारदेव वृद्धेश्वर। जेथ गोरख मच्छिंदर। नाथपंथी साधू इतर । येऊन राहिले वरचेवरी <br>।।११९।।  <p> अरवी मुद्रलेश्वर भीमातिरीं। वाडी अमरापूर कृष्णतिरीं। पंचगंगासंगमावरी। कुरुंदवाड दत्तक्षेत्र <br>।।१२०।। <p> ज्या कुरूंदवाडांत। हरभटजीने दर्शनार्थ। स्थापन केल्या पादुका सत्य। स्वामी नरसिंहसरस्वतीच्या <br>।।१२१।। <p> श्रोते या हरभटजीची। कथा ऐका तुम्ही साची। म्हणजे अनुष्ठानाविषयींची। खात्री तुमची पटेल <br>।।१२२।। <p> हा हरभटजी कोतवड्याचा। उपाध्याय सहस्त्रबुध्दयांचा। ब्राह्मण चित्पावन जातीचा। गणेशभक्त महा जो <br>।।१२३।। <p> ज्याने गणेशाची उपासना। केली असे खडतर जाणा। ज्यायोगे भेटला त्यांना। पुळेग्रामी गजानन <br>।।१२४।। <p> तीस वर्षानंतर। लग्न झाले साचार। गजाननाचे साक्षात्कार। होऊ लागले वरच्यावरी  <br>।।१२५।। <p> राजापूर ग्रामांत। बुडतें जहाज समुद्रांत। तारिते झाले गणेशभक्त । हरभटबाबा पटवर्धन <br>।।१२६।। <p> एकदां म्हापणगांवांत। आले हरिबा फिरत फिरत। तो आपुला घेऊन सुत। एक विधवा पातली <br>।।१२७।। <p> बाई म्हणे बाबाशी। कोणी नाहीं आधार मशी। या पोरक्या अर्भकाशी। कृपा करून सांभाळा <br>।।१२८।।  <p>हा मुंजीच्या योग्य झाला। मी आपल्या उपाध्यायाला। धर्म मुंज लावण्याला। केली विनंती नानापरी <br>।।१२९।।  <p>तें न त्यानें ऐकिलें। म्हणून मी येथें आलें। हे दीनदुबळ्यांचे माऊले। आतां परतें लोटूं नका <br>।।१३०।। <p> ऐसे ऐकतां तिचे वचन। महाराज म्हणती हा नारायण। पुत्र नोहे आहे निधान। तुझ्या पोटीं जन्मलेलें <br>।।१३१।। <p> मीच याचा पुरोहित। होऊन मुंज लावितों येथ। याचा वशिला एकदंत। झाला आतां न चिंता करी <br>।।१३२।। <p> म्हातारपणीं मुंज लाविली। नारायण जोश्याची ती भली। आणिक आज्ञा वरी केली। कापशीस जाया कारणें <br>।।१३३।। <p> याचा यजमान कापशींत । क्षत्रिय मराठा जातिवंत। त्याच्या आश्रयें विभवाप्रत। तुझा हा पावेल नारायण  <br>।।१३४।। <p> तेंच पुढे सत्य झालें। नारायणराव सरदार बनले। इचलकरंजीकरांचे आलें। घराणे ते उदयाला <br>।।१३५।। <p> पूर्वी ब्राह्मण मराठ्यांत। द्वेष नव्हता यत्किंचित। म्हणून स्वराज्य महाराष्ट्रांत। स्थापितां आलें शिवाजीला <br>।।१३६।। <p> कापशीगांवचा अधिपती। संताजी घोरपडे सेनापती। ज्याची तलवार पाहून ती। शत्रू पळती समरांगणी <br>।।१३७।। <p> त्याने नारायण जोश्याला। सर्वस्वी आधार दिला। पुत्राप्रमाणे प्रतिपाळ केला। धन्य धन्य तो मराठा <br>।।१३८।। <p> यजमानाचे गौरवार्थ। नारायण धरी आपणाप्रत। उपनांव तें घोरपडे सत्य। पहा केवढी स्वामिनिष्ठा <br>।।१३९।। <p> शूर पुरुषालागुनी। स्वामिनिष्ठा भूषण जाणी। पूर्वी हुसेन कांगोनी। बहमनी आपणा म्हणविलें <br>।।१४०।। <p> असो या नारायणालागुन । पुत्रप्राप्ती कारण। सांगते झाले अनुष्ठान। पटवर्धन हरीबाबा <br>।।१४१।। <p> गिरीच्या व्यंकटेशाची। तूं उपासना करी साची। तेणे वासना मनींची। पूर्ण होईल नारायणा  <br>।।१४२।। <p> हरिप्रसादें नारायणाला। व्यंकटेश नामें पुत्र झाला। परमेश्वर आपुल्या भक्ताला। उपेक्षीना कधीही <br>।।१४३।। <p> असो कुरुंदवाडांत। जेव्हां सांगते झाले हरीबा संत। आपुल्या भास्कर पुत्राप्रत। स्थापण्या पादुका दत्ताच्या <br>।।१४४।।  <p> तई त्या भास्कररावांनी। सुवर्णपादुका करूनी। आणिल्या स्थापावया जाणी। श्रीदत्ताच्या कुरुंदवाडीं <br>।।१४५।। <p> तैसेच आपुल्या पित्याप्रत। आणिले कपडे उंच बहुत। सुवर्णताट जेवण्याप्रत। छपरी पलंग निजावया <br>।।१४६।। <p> तैसा हरिनिवासधाम। राजवाड्यापरी उत्तम। बांधण्यासी लाविलें काम। सरदार भास्करपंतांनीं <br>।।१४७।। <p> भास्करराव होते सरदार। हरीबा पडले संत थोर। दोघांमाजीं अंतर। होतें जमीन अस्मानाचें <br>।।१४८।। <p> तें पाहून हरीबासी। दुःख झालें मानसी। आणि बोलले पुत्रासी। भास्करा ऐसें करूं नको  <br>।।१४९।। <p>  वेड्या हैं भांगार। जरी मौल्यवान धातु थोर । परी परमार्थमार्गाची करणार। हानी हेंच बापा रें <br>।।१५०।। <p>  आज तूं सुवर्णाच्या। जरी पादुका केल्या साच्या। तरी त्या पुढेंमागे चोरांच्या। करामाजीं पडतील <br>।।१५१।। <p>  कां की या सुवर्णाप्रत। चोराचें भय आहे बहुत। याचा उपयोग परमार्थांत। ऐसा कांहीं करूं नको <br>।।१५२।। <p>  चोरानें पादुका नेल्यावरी। त्या तो विकील बाजारीं। आटवून सोनाराचे घरीं। अंधारांत एकीकडे <br>।।१५३।। <p>  बाजारी सोनें आल्यावर। जाईल वेश्येच्या अंगावर। आणि तसें झाल्या होणार। अपमान ह्या पादुकांचा  <br>।।१५४।। <p>  स्वतः दत्तात्रेयांनी। काष्ठपादुका सेविल्या जाणी। सोनें चांदी त्यजोनी। हें येथें विसरूं नको <br>।।१५५।। <p>  ही परमार्थ संपत्ती। अमोल आहे त्रिजगतीं। या कृत्रिम वैभवें तिजप्रती। भूषविण्या तूं पाहूं नको <br>।।१५६।। <p>  तुझ्या आधीं थोर थोर। सम्राट झाले भूमीवर। त्यांना कां हैं भांगार। देव कराया मिळत नव्हते <br>।।१५७।। <p>  त्या सम्राट राजांनी। देवळें ठेविलीं बांधोनी। परी योजना मुख्यस्थानीं। केली कृष्णपाषाणाची <br>।।१५८।। <p>  तैसेंच या वैभवाची। गरज नाही मला साची। या वैभवें वैराग्याची। हानी होईल माझ्या रे <br>।।१५९।। <p>  एक वैराग्य गेल्यावर। हा परमार्थ व्यापार। सफल न होय साचार। पायावांचून घर जसें <br>।।१६०।।  <p>  माझ्या शौचविधीकारण। आणवून उत्तम पाषाण। अत्तरे आंत ओतून। शौचकूप बनवू नको <br>।।१६१।।  <p>  वैभव योग्य तुम्हाला। शोभे न आम्हा फकीराला। जेथे वैभवाचा बोलबाला। त्याची फकीरी टिकणें नसे <br>।।१६२।। <p>  ऐसें ऐकतां उत्तर। मौनेच केला नमस्कार। सूर्यासी कां पटणार। उजेड कृत्रिम दिव्याचा <br>।।१६३।। <p> श्रोते अलीकडच्या काळांत। ऐशीं सोंगें निघाली बहुत। आणि ऐशा बहुरूप्याप्रत। सुशिक्षित साधू मानिती <br>।।१६४।। <p>  कोणी आपुलें सिंहासन। उत्तम बनविती शिष्यांकडून। भिकाऱ्याच्या पोटां येऊन। वैभवी बनती वर्गणीने <br>।।१६५।। <p>  मनगटाचे जोरावर। जो वैभवा चढतो नर। तोच भाग्यवान् साचार। बाकीचे न तैसे पहा <br>।।१६६।।  <p> ज्याच्या भाग्य प्रदर्शना। वर्गणीचे कारण जाणा। राजयोगी न त्याते म्हणा। तो योग खरा नसे <br>।।१६७।।  <p> तो भाग्यवानही नाही। संतत्वहि ना त्याचे ठायीं। मुर्के मारून होऊं पाहीं। सौंदर्यखनी कसबिण <br>।।१६८।।  <p> कोणी कोणी देवाच्या। मूर्ती करिती सुवर्णाच्या। आपुल्या शिष्याकडून साच्या। उसने वैभव दावावया <br>।।१६९।।  <p> म्हणून पुत्रा मजकारण। तूं न हैं कांहीं करी जाण। करी पादुका स्थापन। पाषाणाच्याच कुरुंदवाडीं <br>।।१७०।। <p>  महाराज आज्ञे-प्रमाणे। पादुका स्थापिल्या भास्कराने। म्हणून कुरुंदवाडाकारणें। क्षेत्र होण्याचा योग आला <br>।।१७१।। <p>  या हरीबाचे पुत्र भले। पेशवाईंत उदया आले। नांवलौकिकाप्रती चढले । गणेशकृपेनें भूमीवर <br>।।१७२।। <p>  परी पुत्राच्या वैभवाला। हरीबाबा न भाळला। गणेशपदांपुढें त्याला। तुच्छ वाटलें वैभव <br>।।१७३।। <p>  मुलगे बैसले अंबारींत। हरीबा पायीं यात्रा करीत। स्वानंदसाम्राज्यीं नांदत। हरीमहाराज गणेशकृपें <br>।।१७४।।  <p> खरा जो कां वैराग्यभरित। तोच होतो जगीं संत। या वैभवलोलूप दांभिकाप्रत । संतत्व ते कशाचें <br>।।१७५।।<p> सांगली जमखिंडी मिरजमळा। कुरुंदवाडादि ग्रामाला। हरीबाबाचा वंश भला। राज्यपद भोगतसे <br>।।१७६।। <p>  या पटवर्धन घराण्यात। नांदे सदाचार मलरहित। त्यांच्या धनमान सुखाप्रत । रक्षण करो गणपती <br> ।।१७७।।<p> या हरिबाची कृपा खरी। झाली दोन वंशावरी। ज्यांनी गाजविल्या तलवारी। छत्रपतीच्या अमलांत  <br>।।१७८।। <p> निजवंश वैभवाला। हरीबाबांनी चढविला । तैसे इचलकरंजीकराला । न विसरले संत ते <br>।।१७९।। <p>  अजें दुजें संताजवळीं। न वराहतें पहा मुळीं। जो शरण आला पदकमलीं। त्याचें कल्याण करिती ते <br>।।१८०।। <p>  तीर्थयात्रा हरीबांनीं। केल्या पायीं चालुनी। अष्टविनायकांचे स्थानीं। जाते झाले महाराज <br>।।१८१।। <p>  पुळे, पाली बल्लाळेश्वर। सिद्धटेक भीमातीर। मोरगांव रांजणगांव थेऊर । तैशीच केलीं इतर क्षेत्रं <br>।।१८२।। <p>  मोरया गोसाव्यापरी। हरीबाबा झाले साक्षात्कारी। संन्यास घेऊन अखेरी। आले ओंकारेश्वरी पुण्यास <br>।।१८३।। <p>  तेथे शके सोळाशें बहात्तरांत। वद्य प्रतिपदा मार्गशीर्षांत। स्वामी झाले ब्रह्मीभूत। नमन माझें तयाला <br>।।१८४।। <p>  असो शिरोळग्रामाभीतरीं। भोजनपात्र निर्धारीं। जेथे नरसिंहसरस्वतीची स्वारी। बसली होती भोजना <br>।।१८५।। <p>  भीमा अमरजासंगम। गाणगापूर नामें ग्राम। जें स्वामीचे निवास धाम। जेथें निर्गुणपादुका <br>।।१८६।। <p>   मल्लिकार्जुन कल्लेश्वर। बारा ज्योतिर्लिंग नरसिंगपूर। गिरी द्वारका पंढरपूर। गिरनार डाकुर जगन्नाथ <br>।।१८७।।  <p> आळंदी अक्कलकोट माणिकनगर। नर्मदातटाकीं गरुडेश्वर। श्रद्धेचिया तीरावर। शिर्डी निवासस्थान साईचें <br>।।१८८।। <p>  ऐशा क्षेत्रामाझारी। जो गुरुचरित्राचें पारायण करी। त्याची मनकामना सारी। अवधूत दत्त पुरवितील <br>।।१८९।। <p>  मात्र अचल भाव धरावा। सदाचारा न फाटा द्यावा। सशास्त्र करावी दत्तसेवा। तरीच फळ पावाल <br>।।१९०।। <p>  हल्ली केडगांवनामें ग्रामांत। नारायणमहाराज सांगतात। नाना अनुष्ठानें शिष्याप्रत। कल्याण त्यांचें व्हावया <br>।।१९१।। <p>  त्या अनुष्ठानाची प्रचीती। येते कित्येक भक्तांप्रती। कित्येकांची विफल जाती। याचें हेंच कारण <br>।।१९२।। <p>  जे सद्वर्तनी सदाचारी। अनुष्ठान घडतां त्यांचे करीं। ते विफल न जाय निर्धारीं। हें ध्यानी असूंद्या <br>।।१९३।।<p> दत्तात्रेयाचा नाम गजर। केडगांवी चाले निरंतर। तें पाहून साचार। भाविक जाती गहिंवरोनी <br>।।१९४।।  <p> सद्भावाची आवश्यकता। अनुष्ठानासी तत्त्वता। ती असल्या न जाई वृथा। दत्तानुष्ठान केव्हांहि <br>।।१९५।। <p>  हा गुरुचरित्रसारामृत। चहूंवर्णांनी वाचणें ग्रंथ। दत्तभक्ती करण्याप्रत। अधिकार आहे सर्वांना  <br>।।१९६।।  <p> नरसिंहवाडी क्षेत्राला। या ग्रंथासी आरंभ झाला। पूर्णता गोदातटाला। झाली असे नांदेडीं <br>।।१९७।। <p>  बाबासाहेब पाटलानें। नेलें वाडीस मजकारणें। करून आग्रहाचे बोलावणें। श्रीविठ्ठलाच्या उत्सवास <br>।।१९८।।  <p> हा बाबासाहेब लक्ष्मणनंदन। क्षत्रिय मराठा विद्वान्। दृष्टी जयाची समसमान। अवघ्या विविध जातीवरी <br>।।१९९।। <p>  हा राजाराम छत्रपतीचा। हस्तक शिरोळ ग्रामीचा। अधिकार मामलेदारीचा। व्यवहाररीत्या त्याकडे <br>।।२००।। <p>  त्या शिरोळग्रामाची। वाडी ही नरसोबाची। सत्ता जेथे छत्रपतीची। कोल्हापुरीच्या विबुधहो <br>।।२०१।। <p>  ज्या शिवछत्रपतींनीं भला। स्वराज्य वृक्ष लाविला । त्या वृक्षाचा शेष उरला। हाच भाग सांप्रत <br> ।।२०२।।  <p>  म्हणून अवघ्या हिंदूंनी। कोल्हापूरचा अभिमान मनीं। वाहून छत्रपतीच्या चरणी। निष्ठा ठेवा द्वेषरहित <br>।।२०३।।  <p> तरीच होईल कल्याण। टिकेल तुमचें हिंदूपण। करो परमात्मा रक्षण। त्या राजाराम छत्रपतीचें <br>।।२०४।।  <p>  बाबासाहेब पाटलापरीं। विद्वान् आहेत ज्याच्या पदरीं। ही भूषणाची गोष्ट खरी। आहे छत्रपतीला <br>।।२०५।। <p>  हे बाबासाहेब मामलेदार। पूर्वी होते नास्तिक फार। कांता संगतीनें साचार। परम भाविक जाहले <br>।।२०६।। <p>  त्यांनी माझ्या करें भला। हा ग्रंथ रचविला। करून अति आग्रहाला । नरसिंहवाडी क्षेत्रांत <br>।।२०७।। <p> तेथे अध्याय सात झाले। मग मी नांदेडा गमन केलें। श्रीगोदेच्या तटा भले । अधिकमासानिमित्त <br>।।२०८।।  <p> शके अठराशें छप्पन्नांत। भावनाम संवत्सरांत। वैशाख शुद्धपक्षांत। परशुरामजयंतीला <br>।।२०९।।  <p> तृतीयप्रहरीं बुधवारीं। नांदेड ग्रामा भीतरीं। धोंडोपंत वकिला घरीं। ग्रंथ पुरा झाला हा <br>।।२१०।। <p> हा धोंडोपंत सज्जन। देशस्थ आश्वलायन। धर्मावरी श्रद्धा पूर्ण। दंभाचारी मुळीं नसे <br>।।२११।।  <p> हा मम जन्मांतरीचा। कोणीतरी आप्त साचा। असावा म्हणून आमुचा। स्नेह जडला ये जन्मीं <br>।।२१२।।  <p> आणिक येथीचे इतर। स्नेही माझे थोर थोर। शंकर मोरे मुळावेकर। देवरे लव्ह्याचे देविदास <br>।।२१३।। <p>  राजे साहेब सरदेशपांडे। भगवानराव गंगाखेडे। देविदास कुर्तडे। सराफ महाजन देविदास <br>।।२१४।। <p>  दत्तोपंत महाफिजदप्तर। गोपाळ मंगळ सांगवीकर। शेषटोके वरूडकर। तात्या देशमुख शिरडचा <br>।।२१५।। <p>  ह्यांनी ग्रंथ शोधिला। गुरुचरित्रासी ताडून पाहिला। म्हणून नाम निर्देशाला। केलें तयांच्या ये ठायीं <br>।।२१६।। <p>  या ग्रंथासी लिहिणार। भगवान, बापू तांबोळकर। तुकाराम, जगन्नाथ शिंदगीकर। विठ्ठल रामदुर्गीचा <br>।।२१७।। <p>  यांनीं अवघा ग्रंथ लिहिला। मी नुसता सांगितला। विठ्ठलकृपें शेवटा गेला। लिहिता लिहविता पांडुरंग <br>।।२१८।। <p>  लिहिणार माझा काळें नेला। दामोदर नामें शिष्य भला। म्हणून हा प्रसंग आला। इर्जिक घालण्या लिहिण्याची <br>।।२१९।। <p>  असो हे दत्तात्रेया। श्रीपादवल्लभ सदया। नरसिंहसरस्वती स्वामिया। करा कृपा दासगणूवरी <br>।।२२०।।  <p> माझें मन अनावर। संकल्पविकल्प वरचेवर। करी न कोठें राही स्थिर। त्यासी आळा घाला हो <br>।।२२१।। <p>  पांडुरंगाचे दर्शन। साक्षात् व्हावें मजकारण। दैन्य दारिद्र्य पापदहन। करा माझें दत्तात्रेया <br>।।२२२।। <p>  आपण बहुतांचे आर्त पुरविलें। मग माझें का सांकडे पडलें। काय माझें नाहीं सरलें। अजून हें दुर्दैव <br>।।२२३।। <p> स्वामी तुम्ही मातंगाला। क्षणामाजी ब्राह्मण केला। मग माझ्या पातकाला। जाळणे कां अशक्य झालें हो <br>।।२२४।। <p>  पापपुण्याची वासना। तुम्हीच उपजविता दयाघना। मसी स्वतंत्रता मुळींच ना। मीं केवळ बाहुलें <br>।।२२५।। <p>  आतां हीच विनंती। तुजलागी गुरुमूर्ती। भेटवा मला रुक्मिणीपती। बाप माझा पांडुरंग <br>।।२२६।। <p>  ईश्वरचिंतनी राहो मन। मुखें होवो ईश्वरभजन। त्रास पराकारण। न होवो माझ्यापासुनी <br>।।२२७।।  <p> आमरण वारी घडो । चित्त विठ्ठलपायीं जडो। अखेरीस देह पडो। श्रीगोदेच्या तटाकीं  <br>।।२२८।। <p>  कर्ज नसावे कवणाचें। कारण न पडो याचनेचें। प्रेम सनातनधर्माचें। शुक्लेंदुवत् वाढो कीं <br>।।२२९।। <p>  सत्पथाने मला न्यावें। भूतमात्रीं प्रेम असावे । साधूसंतांचें सदा व्हावें। दर्शन देवा वरच्यावरी <br>।।२३०।। <p>  हेंच मागणें तुजकारण। तें दे उदार होऊन । चित्ती ठसवा अध्यात्मज्ञान। दुर्घट मोक्ष साधावया <br>।।२३१।। <p>  मी कोंकणस्थ ब्राह्मण। ऋग्वेदी आश्वलायन । सावित्री दत्तात्रेयापासून। जन्म झाला अकोळनेरीं <br>।।२३२।।  <p> मी पदरज अवघ्यां संतांचा। शिष्य वामनशास्त्रीचा। रामदासी पंथ साचा। असून झालों वारकरी <br>।।२३३।। <p>  दत्त पांडुरंग शंकर। हें एकस्वरूप साचार। ऐसें माझे निरंतर। मन मानो निश्चयानें <br> ।।२३४।। <p>  स्वस्ति श्रीगुरुचरित्रसारामृत। सोळा अध्यायांचा ग्रंथ। भाविकां दावो सत्पथ। हेंच इच्छी दासगणू <br>।।२३५।। <p> 		
		<p> ।। इति षोडशोध्यायः    ।। शुभंभवतु ।। <br><p> ।। श्रीदत्तात्रेयार्पणमस्तु ।। श्रीहरिहरार्पणमस्तु ।। <br><p>।। पार्वतीपते हरहर महादेव ।। सद्‌गुरु श्रीज्ञानेश्वर तुकाराम महाराज की जय ।।<br><p> 卐 卐 卐 卐 卐 <br><p> इति अध्याय समाप्तः <br> <p>
    </div>
        <button onclick="goToHome()">Go to Home</button>
    </div>

    <script src="../js/script.js"></script>
</body>
</html>
