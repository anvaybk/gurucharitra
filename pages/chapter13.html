<!DOCTYPE html>
<html lang="en">
<head>
<!-- Google tag (gtag.js) -->
<script async src="https://www.googletagmanager.com/gtag/js?id=G-6QX3LZYPMB"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-6QX3LZYPMB');
</script>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <meta name="description" content="Shri Gurucharitra Saramrut - श्रीगुरुचरित्र सारामृत: A spiritual website dedicated to Shri Guru Dattatreya. श्रीगुरुचरित्र सारामृत - अध्याय तेरावा  - श्रीअनंताचे कौंडिण्यास वरदान. Read the holy text, view images, and start your spiritual journey today.">
    <meta name="keywords" content="Shri Gurucharitra, श्रीगुरुचरित्र, spiritual, Shri Guru Dattatreya, Hinduism, holy text, spirituality">
    <meta name="author" content="Anvay B Kulkarni">
    <meta property="og:title" content="Shri Gurucharitra Saramrut - श्रीगुरुचरित्र सारामृत">
    <meta property="og:description" content="A spiritual website dedicated to Shri Guru Dattatreya. Read the holy text, view images, and start your spiritual journey today.">
    <meta property="og:image" content="https://anvaybk.github.io/gurucharitra/images/shree_gurucharitra_saramrut.jpg">
    <meta property="og:url" content="https://anvaybk.github.io/gurucharitra/index.html">
    <meta name="twitter:card" content="summary_large_image">
    <meta name="twitter:title" content="Shri Gurucharitra Saramrut - श्रीगुरुचरित्र सारामृत">
    <meta name="twitter:description" content="A spiritual website dedicated to Shri Guru Dattatreya. Read the holy text, view images, and start your spiritual journey today.">
    <meta name="twitter:image" content="https://anvaybk.github.io/gurucharitra/images/shree_gurucharitra_saramrut.jpg">	<link rel="stylesheet" href="../css/styles.css">
    <title>श्रीगुरुचरित्र सारामृत - अध्याय तेरावा  - श्रीअनंताचे कौंडिण्यास वरदान </title>
</head>
<body>
    <div class="container-heading" oncontextmenu="return false;">
        <h1> ।। अध्याय तेरावा ।।  </h1>
        <div class="chapter-content" oncontextmenu="return false;"> 
		<p>।। श्रीगणेशाय नमः ।। <br> <p>
		<p> हे ब्रह्मांडाधीशा करुणाकरा। श्रीराहीरुक्मिणीवरा। हे भीमातटविहारा। प्रसीद मशी पांडुरंगे <br> ।।१।।  <p> सिद्ध म्हणे नामधारकासी। सुशीला आणि कौंडिण्य ऋषी। क्रमीत असतां पथासी। अपूर्व ऐसें वर्तले <br> ।।२।। <p>  अमरावती नामें नगर । होतें भव्य सुंदर । त्या ग्रामीचे नारी नर । सामोरे आले कौंडिण्या <br> ।।३।। <p> उभयतांसी पाहून। लोक करिती साष्टांग नमन। म्हणती राजें झाला आपण। आजपासून आमचे <br> ।।४।। <p>  त्यांनी तो कौंडिण्यऋषी। मिरवीत नेला संभ्रमेसी। स्थापिला सिंहासनासी। अमरावतीचा नृप म्हणून <br> ।।५।।  <p> संपत्ती लाधली अपार । सेवेस राहती तत्पर। दासदासी निरंतर । परम झाला भाग्यशाली <br> ।।६।। <p>  यासी कांही दिवस लोटले। पुढें ऐका काय झाले। कौंडिण्याने पाहिले। कांताकरींच्या अनंताला <br> ।।७।। <p>  कौंडिण्य म्हणे पत्नीकारण। हें काय ठेविले बांधून। सूत जें कां रक्तवर्ण। हैं आधीं सांगावें <br> ।।८।। <p>  सुशीला म्हणे प्राणेश्वरा। हा अनंताचा होय दोरा। या अनंतकृपेनें खरा। विभवलाभ झाला असे <br> ।।९।। <p>  कौंडिण्य म्हणे हें न सत्य। मी तप केले अमित। तत्प्रसादें झालें प्राप्त। राज्यवैभव मजलागी <br> ।।१०।। <p>  वशीकरण आम्हांसी। तूं केलेस निश्चयेसीं। म्हणून हा करासी। दोरा ठेविला बांधून <br> ।।११।। <p>  कौंडिण्य ऐसें बोलला । कांताकरीचा तोडला। दोरा अग्नींत फेंकिला। तेणे सुशीला बहु भ्याली<br> ।।१२।। <p>  तिनें लगेच अग्नींतून। घेतला दोरा उचलून । दुधामाजी भिजवून। निर्भय स्थानी ठेविला <br> ।।१३।। <p>  त्या योगें ऐसें झालें। कौंडिण्याचें राज्य गेलें। अठराविश्वीं दारिद्रय आलें। एका क्षणामाझारीं <br> ।।१४।।  <p> राज्य गेलें धन गेलें। वस्त्र प्रावरण सर्व गेले। गृह तेंहि जळालें। अनंताच्या कोपांने <br> ।।१५।। <p>  मग तो कौंडिण्य ऋषी। निघता झाला काननासी। घेऊन आपल्या भार्येसी। अनुताप करी क्षणक्षणां <br> ।।१६।।  <p> म्हणे अनंत भेटल्यावीण। मी नाही घेणार अन्न। विचारी ज्या त्या लागून। तुम्ही अनंत पाहिला कां <br> ।।१७।।  <p>तों आम्रतरू पाहिला। फलपर्णानें पूर्ण भरला। पक्षी कीटक न खाती त्याला। तेणे आश्चर्य झालें <br> ।।१८।।  <p>कौंडिण्य त्या वृक्षासी। पुसे जाऊन आदरेसीं। तूं पाहिलें कां अनंतासीं। हें मज सांग वृक्षराजा <br> ।।१९।। <p> पुढें सवत्स धेनू पाहिली। तृण तिच्या न ये तोंडी मुळीं। तिजलाही विचारिली। अनंताची शुद्धी पाहा <br> ।।२०।।  <p>पुढे वृषभासीं विचारिलें। तूं अनंता पाहिले। किंवा नाही सांग भलें। तैसेंच विचारी सरोवरा <br> ।।२१।। <p> ती सरोवरे होती दोन। युक्त कमलादिकें करून। परी त्यांचें जीवन। कोणीहि न सेविती <br>  ।।२२।। <p> पुढे गर्दभ कुंजर। यांसी विचारला समाचार। परी त्यांनी न दिले उत्तर। मग तो द्विज काय करी <br> ।।२३।।  <p>अनंताच्या दर्शनार्थ। कौंडिण्य साहस करी अत्यंत। करून घ्याया प्राणांत। नामधारका ! सिद्ध झाला <br> ।।२४।। <p> हे अनंता जगन्नाथा। जरी न भेटसी लक्ष्मीकांता । तरी त्यागितो प्राण आतां। तुझ्यासाठी दयानिधें<br>  ।।२५।। <p> ऐसें वढूनी अंग टाकिलें। कौंडिण्याने महीसी भलें। तो वृद्धब्राह्मणाच्या वेषे आले। श्रीअनंत ते ठायीं <br> ।।२६।। <p> हां हां हे ब्राह्मणा। नको पाहूं त्यजू प्राणा। चल मी अनंतनारायणा । तुजलागीं दावितों <br> ।।२७।। <p> ऐसें बोलून कंदरीत। नेले त्याचा धरून हात। रूप दाविलें त्याप्रत । शंखचक्र गदाधारी <br> ।।२८।। <p> रूप देखून कौंडिण्य ऋषी। सद्भावें लागला पायासी। म्हणे हे सच्चिदानंदा ऋषीकेशी। तूं वरेण्य यज्ञपुरुषा <br> ।।२९।। <p> तूं ब्रह्मदेव चतुरानन। तूं महादेव उमारमण। तूं अनंत विष्णु नारायण। जगजनार्दन तूंच कीं <br> ।।३०।। <p> कौंडिण्यस्तुतीनें भला। श्रीअनंत मनीं तोषला। वरत्रय देता झाला। लक्ष्मीपती कौंडिण्याते <br> ।।३१।।  <p>ज्या वरें करून। कौंडिण्य झाला संपन्न । हे अनंतव्रताचे महिमान । सर्व व्रतीं श्रेष्ठ असे <br> ।।३२।। <p> कौंडिण्य पुसे देवासी। मी मार्गी पाहिलें ज्या वृक्षासी। त्याच्या फळ पुष्पासी। कोणी न खाती हे काय <br> ।।३३।। <p> मग बोलला अनंत। तूं जो वृक्ष पाहिला पंथात । तो पूर्वजन्मीचा द्विज सत्य। महापंडित होता कीं <br> ।।३४।। <p> त्यानें विद्या आपुलीं। कोणास नाहीं शिकविली। म्हणून त्यास पाळी आली। वृक्ष होण्याची ये जन्मीं <br> ।।३५।। <p> वृषभ जो कां पाहिलासी। तो धनिक होता बहुवशी। दान न केलें परासी। म्हणून पावला वृषभ जन्म <br> ।।३६।। <p> सरोसरें जी पाहिलीं नयनीं। त्या दोघी होत्या बहिणी बहिणी। त्या दोघीजणींनी। दान घेतलें आपसात <br>  ।।३७।।  <p>त्याच झाल्या सरोवर । इहजन्मी साचार। जो तूं मार्गी देखिला खर। तो क्रोध तुझ्या ठायीचा <br> ।।३८।। <p> कुंजर जो कां भेटला। तो तवांगीचा मत्सर भला। पुढें ब्राह्मण जो कां पाहिला। तोच प्रत्यक्ष असे मी <br> ।।३९।। <p> आतां तुझे दुर्दैव सरले। अखिल ऐश्वर्य भोगशील भलें। स्वर्गी स्थाना ठेविलें । तुजलागी पुनर्वसु <br> ।।४०।। <p> ऐसें बोलता अनंत। कौंडिण्य घाली दंडवत । वराप्रमाणें अवघे प्राप्त। झालें त्यासी युधिष्ठिरा <br> ।।४१।। <p> ऐशी कथा धर्मासी। सांगता झाला ऋषीकेशी। या योगे पांडवासी। राज्य प्राप्त झालें <br> ।।४२।। <p> म्हणून द्विजवरा त्या व्रतासी। तूं करावें आदरेंसी। ऐसें गाणगापुरासी। श्रीगुरु सांगते झाले<br>  ।।४३।।  <p>अरे हे अवघ्या व्रतात। श्रेष्ठ आहे अत्यंत । हैं जो करी तयाप्रत । पुरुषार्थ चारी साधती <br> ।।४४।। <p> गुरुच्या आज्ञेकरून भलें। द्विजें व्रत आचरिलें। ज्या व्रतप्रभावें लाधले। गुरुचरण वंशोवंशी <br> ।।४५।। <p> सायंदेवाकारण। ऐसे लाधले श्रीगुरुचरण। आतां पुढील कथा करी श्रवण । नामधारका आदरेसी <br> ।।४६।। <p> श्रीगुरु असतां गाणगापुरी। गोष्ट ऐसी घडली खरीं। एक तंतुकार निर्धारीं। भक्त होता सद्गुरूचा <br> ।।४७।। <p> त्याच्या घरचे अवघे जन । निघाले मल्लिकार्जुनालागून। शिवरात्रपर्व लक्षून। यात्रा कराया कारणें <br> ।।४८।। <p> माता पिता भ्राता स्वजन। म्हणती तंतुकारालागून। चल घेऊं दर्शन। श्रीमल्लिकार्जुनाचे <br>  ।।४९।।  <p> विणकर म्हणे तयासी। मी न येई पर्वतासी। माझा मल्लिकार्जुन ज्ञानराशी। येथें नृसिंहसरस्वती <br> ।।५०।।  <p> शैल पर्वत गाणगापूर। मठ हाच मंदिर। नृसिंहसरस्वती यतिवर। मल्लिकार्जुन माझे पै <br> ।।५१।। <p> ऐसें ऐकतां लोक हासलें। म्हणे या तंतुकारा लागले। वेड स्वामींचे आगळें। हा न आतां शुद्धीवरी <br> ।।५२।। <p> स्वजन गेले यात्रेसी। त्या शैलपर्वतासी। विणकर गाणगापुरासी। श्रीगुरुपाशीं राहिला <br> ।।५३।। <p> आली शिवरात्र अखेर। स्वामी होते संगमावर । तो स्नानास आला विणकर। हें त्यांनी पाहिलें <br> ।।५४।।  <p> स्वामी नृसिंहसरस्वती । विणकारासी बोलती। कां न गेलास यात्रेप्रती । शैलपर्वता आप्तांसह <br> ।।५५।। <p> तैं विनयें बोले विणकर । कशास जाऊं इतका दूर । मजला क्षेत्र गाणगापूर । शैलपर्वतासी की <br> ।।५६।। <p> आपण माझे मल्लिकार्जुन। चंद्रमौळी पार्वतीरमण। गुरुराया तुम्हांवाचून। दैवत मशीं आन नसे <br> ।।५७।। <p> लोक माझे भ्रमित झाले । खरें टाकून यात्रेस गेले। पाषाण पूजावया भले। कळून आले दैवहीन <br> ।।५८।। <p> तो शिवरात्रीचा होता दिवस। सूर्य आला माध्यान्हीस। तैस्वामी विणकरास। ऐशा रीती बोलले <br> ।।५९।।  <p> चल आपण पर्वतास जाऊं। मल्लिकार्जुनाप्रती पाहूं। शिवरात्रीस दर्शन घेऊं। चंद्रमौळी हराचें <br> ।।६०।। <p> ये पादुका घट्ट धरी। दृष्टी झाकून घेई खरी। क्षणांत जाऊं पर्वतावरी। मानी प्रमाण वचन हैं <br> ।।६१।। <p> विणकरानें तसें केलें। श्रीगुरुचे पाय धरिलें। एका घटकेत दोघे आलें। श्रीशैलपर्वतासी <br> ।।६२।। <p> शिवरात्रपर्वां निमित्त । गजबजून केला पर्वत। लोक जमले असंख्यात । दर्शन घ्यावया हराचे <br> ।।६३।। <p> इकडे पाताळगंगेवरी। श्रीगुरु प्रगटलें सत्वरी। तों विणकरानें आपली सारी। मंडळी देखिली ते ठाया <br> ।।६४।। <p> आप्त म्हणती विणकरास। तूं केव्हां निघालास। येण्या शैल्यपर्वतास। गाणगापुराहून सांग तें <br> ।।६५।। <p> विणकर बोले मधुरोत्तरी। एक घटका झाली खरी। मी स्नान करून संगमावरी। स्वामीसह येथे आलों <br> ।।६६।।  <p>आप्त म्हणती अजिबात। हें खोटे आहे भाषण सत्य। तूं आलास लपत लपत। आमच्या सवेच ये ठाया <br> ।।६७।। <p> आम्हां लागले पंधरा दिवस। येण्या या पर्वतास। ऐसें असतां तुम्हास। एक घटका लागली कशीं <br> ।।६८।। <p> म्हणू लागला विणकर। मी असत्य न बोले साचार। श्रीगुरुचा अधिकार। तुम्हीं न मुळी जाणिला रें <br> ।।६९।। <p> स्वामी नृसिंहसरस्वती। हे मल्लिकार्जुन निश्चिती। जग हेंच त्याची असे मूर्ती। तेथें संदेह कशाचा <br> ।।७०।। <p> श्रीगुरु बोलले विणकरा। जा आतां करी क्षौरा। स्नानदानादिक प्रकारा। सशास्त्र आतां आचरावें <br> ।।७१।। <p> विणकरानें केले क्षौर। तया पाताळगंगेवर। स्नान करून अखेर। गेला दर्शना शिवाच्या <br> ।।७२।। <p> मंदिरीं लिंगस्थानी। स्वामीशीच पाहिलें नयनी। हृदय आलें भरूनी। दंडवत घाली क्षणाक्षणा <br> ।।७३।। <p> फुलें बेल चंदन। करून स्वामीशी अर्पण। प्राकारा प्रदक्षिणा घालून । आला पुन्हा स्वामीकडे <br> ।।७४।। <p> तंतुक म्हणे स्वामीला। मी लिंगस्थानी आपणाला। पाहिलें खचित मंदिराला। या दृष्टीनें खचित <br>  ।।७५।। <p> आपलीच पूजा केली। आपण मल्लिकार्जुन चंद्रमौळी। ऐसें असून घातली। कां ही भुरळ लोकांते <br> ।।७६।। <p> जो तूं आहेस गाणगापुरीं। तो तूंच या पर्वतावरी। मग कां हो आणले येथवरी। काय या महिमा स्थानाचा <br> ।।७७।। <p> ऐसें ऐकता स्वामी हसले। स्थानमाहात्म्य तुशी ना कळलें। अरें येथे कृतार्थ झाले। जना पार नाहीं मिती <br> ।।७८।। <p> पूर्वी किरातदेशाकारण। राणा होता विमर्षण। शूद्रापरी आचारहीन । वाटेल ते करितसें <br> ।।७९।। <p> परी शिवपूजेवरी। प्रेम होतें त्याचें भारीं। येतां शिवरात्रपर्वणी खरी। हर्ष होई चित्तांत <br> ।।८०।। <p> कुमुद्वती त्याची कांता। सुशील पाहा पतिव्रता। ती म्हणे आपुल्या चित्ता। पती करी शिवभक्ती <br> ।।८१।। <p> आणि पाहतां वर्तन। करी परदारागमन । भक्ष्याभक्ष्याचें बंधन। मुळी कांही न राहिलें <br> ।।८२।। <p> धीर करून एके दिवशी । विचारती झाली पतीसी। दुष्टवासना मानसीं। कां जागृत तुमच्या राहे <br> ।।८३।। <p> ऐसें ऐकतां कांतावचन। बोलला राजा विमर्षण। भार्ये पूर्वजन्मीचें दारुण। दोष येती आडवे हे <br> ।।८४।। <p> मी पूर्वजन्मी धनगराघरी। श्वान होतो दुराचारी। होतें एक तया नगरीं। भव्य मंदिर शंकराचें <br> ।।८५।। <p> शिवरात्र पर्वणीस। लोक मिळाले मंदिरास। करण्या शिवपूजनास। नर नारी मुलांसह <br> ।।८६।। <p> मीहि खाया मिळेल कांही। म्हणून गेलों ते ठायी। मंदिरामाजी लवलाही। भक्ष्याचिया आशेनें <br> ।।८७।। <p> मज पाहतां कुद्ध जाहले। लोक मारूं लागले। कित्येक काठ्या घेऊन आले। जीव माझा घ्यावया <br> ।।८८।।  <p> पळावयास जागा नाही। लोक उभे ठायीं ठायीं। दैवगतीने मजला पाही। घडल्या तीन प्रदक्षिणा <br> ।।८९।। <p> कांते प्राकारा भीतरी। मी शिवपूजा पाहिली खरी। अनंत शस्त्रांचे शरीरी। प्रहार माझ्या झाले कीं <br> ।।९०।। <p> करें लोकांनी धरून । मशीं दिले फेकून । गेला प्राण निघून । शिवालयाच्या समोरी <br> ।।९१।। <p> त्याच पुण्यें भार्ये मला। हा नृपदेह लाधला। परी श्वानवृत्तीचा न झाला। लोप अजून रंभोरू <br>  ।।९२।। <p> कुमुद्वती बोले त्यावरी। कर जोडून अत्यादरी। आपल्यापरी सांगा सारी। पूर्वजन्मींची माझी कथा <br> ।।९३।। <p> फार बरें म्हणून। सांगता झाला विमर्षण । तूं पूर्वजन्मालागून। कपोती पक्षीण होतीस <br> ।।९४।। <p> निज उदर भरावयाला। एके काळी मांस गोळा । धरून आपल्या चोंचीला। उडालीस गगनोदरी <br> ।।९५।। <p> तुज पाहून एक घार। मागें उडाली साचार। फिरत फिरत शैल्यपर्वतावर । पातलां तुम्हीं दोघीही <br> ।।९६।। <p> तुझ्यापेक्षा घारीचा। वेग बलवत्तर पळण्याचा। इच्यापुढे वेगाचा। पाड तुझ्या कांही नसे <br>  ।।९७।।  <p>पळतां पळतां गगनोदरी। तूं बसलीस कळसावरी। मल्लिकार्जुनाच्या निर्धारी। विश्रांतीच्या आशेने <br> ।।९८।।  <p>तुझें बसणें व्यर्थ झालें। घारीनें तुज मारिलें। पंचप्राण निघून गेले। पुनीतशा शैल्यपर्वती <br> ।।९९।। <p> त्या पुण्यें करून। तुज लाधलें राणीपण। पहा शैल्यपर्वताचे महिमान । श्रेष्ठ आहे केवढें <br> ।।१००।।  <p>कुमुद्वती म्हणे प्राणनाथा। ऐशी पुढील सांगा कथा। ती सर्व ऐकण्याकरितां। आतुर बहू झाले मीं <br> ।।१०१।। <p> जन्म माझे आणि तुमचे । पुढें किती होणार साचे। अखेर परमेश्वराचे। पाय कधीं दिसतील <br> ।।१०२।।  <p>पुढील जन्मी सिंधूदेशी। मी जन्मेन नृपवंशी। माझी भार्या तूंच होशी। संजयनृपाची कन्या <br> ।।१०३।। <p> पुढे सौराष्ट्र देशांत। मी होईन नृपनाथ। तूं कलिंग राजवंशांत। येऊन वरशील मजलागी <br> ।।१०४।। <p> गांधारदेशी नंतर। मी होईन नृपवर । तूं माधवकुलीं जन्मून कर। माझा धरशील बोहल्यावरी <br> ।।१०५।। <p> अवंतीदेशी पांचवा । जन्म होईल माझा बरवा । तुज लागेल घ्यावा । जन्म दशार्णवकुलांत <br> ।।१०६।। <p> सहाव्या जन्मीं अनंत। नामें मी होय नृपनाथ । तूं ययातीचे कुलांत । जन्मूनियां वरशी मला <br> ।।१०७।। <p> पांड्यराजा सातवे जन्मी । मी होईन या नियमीं । पद्मवर्णा नामी । मजसी मिळेल तेधवां <br> ।।१०८।। <p> तू वैधर्भकुळांत। जन्मून वरशी मजप्रत। सुमती ऐसें नाम येथ। तुजलागीं मिळेल कीं <br> ।।१०९।। <p>  ते जन्मी आपणासीं । मोक्षप्राप्ती निश्चयेसी । जाऊं उभयता कैलासी । गादीस स्थापून पुत्राते <br> ।।११०।। <p>  ऐसा शैल्यपर्वताचा महिमा। अगम्य असे निगमागमा। मल्लिकार्जुन दे विरामा। पदनतांकारणें <br> ।।१११।। <p>  तंतुका म्हणती गुरुवर । ऐसा स्थानमहिमा साचार। जो गाणगापुरी कल्लेश्वर । आहे तो हाच कीं <br> ।।११२।। <p>  पूजा संगमेश्वरासी। जो करी अहर्निशी। तो प्राणाहून शिवासी। प्रिय होईल वत्सा रे <br> ।।११३।। <p>ऐसें ऐकता भाषण। तंतूक म्हणे स्वामीकारण। अवघा तूंच दयाघन। आतां न उगे चाळवी <br> ।।११४।।  <p>  नामधारका पहिल्यापरी। कृती ती करून खरी। तंतुकासह गाणगापुरी। स्वामी येते झालें <br> ।।११५।। <p>  स्वामी नृसिंहसरस्वती। राहते झाले संगमावरती । तंतुकाला मठाप्रती। धाडिले शिष्य बोलाविण्या <br> ।।११६।। <p>  मठाप्रती जाऊन । तंतूक अवघ्यालागून। सांगता झाला वर्तमान। मल्लिकार्जुनाचे साक्षेपें <br> ।।११७।। <p>  तें ऐकता चकित झाले। लोक संगमी धावून आलें। श्रीगुरुला वंदिले। मल्लिकार्जुन म्हणूनी <br> ।।११८।। <p>  श्रस्वामी नृसिंहसरस्वतीची। पूजा अवघ्यांनी केली साची। नामधारका पुढती। कथा ऐक अभिनव <br> ।।११९।। <p>  नंदी नामे ब्राह्मण। श्वेतकुष्ठ व्याधी जाण। भरली जया कारण। बहुसाल केली औषधे <br> ।।१२०।। <p>  परी गुण नाहीं आला। नंदी ब्राह्मण कंटाळला । तुळजापुरालागी गेला। अनुष्ठान ते करावया <br> ।।१२१।। <p>  तीन वर्षेपर्यंत । पुरश्चरण केले तेथ। उपवासी राहून सत्य । परी न अंबा पावली <br> ।।१२२।। <p>  असो शिष्या एके दिनी। त्या तुळजापूरपट्टणी। स्वप्नी आली हिमनगनंदिनी। अंबिका प्रभातसमयाला <br> ।।१२३।। <p>  स्वप्नी सांगे पार्वती। तूं येथून जावे सत्वरगती। चंदला परमेश्वरी ज्योत जागती। आहे हल्ली कलींत <br> ।।१२४।। <p> तियेपाशीं शीघ्र जावें। अनुष्ठाना आचरावें। तुझे कार्य होईल बरवे। संशय मनीं वाहू नको <br> ।।१२५।। <p>  ऐशी आज़ा झाल्यावरी। नंदी निघाला सत्वरी। श्रीचंदला परमेश्वरी। पाहिली त्याने अखेर <br> ।।१२६।। <p>  देवीपाशीं अनुष्ठान। करिता झाला ब्राह्मण। सात मास उपोषण। केले त्यानें अत्यादरें <br> ।।१२७।। <p> जैसी मागे तुळजापुरीं। आज्ञा झाली त्यास खरी। येथे झाले त्याच परी। ते ऐक सांगतों <br> ।।१२८।। <p>  परमेश्वरी स्वप्नांत । येऊन ऐसें सांगत । म्हणे गाणगापुरांत । तुवां जावें अनुष्ठाना <br> ।।१२९।। <p>  तुझी व्याधी दुर्धर । तूं पापांचा सागर । येथें न होईल परिहार । जा अमरजासंगमातें <br> ।।१३०।। <p>  तेथे नृसिंहसरस्वती। स्वामी साक्षात् दत्तमूर्ती। जे मानवदेहीं जरी दिसती। तरी साक्षात् ब्रह्म बापा <br> ।।१३१।। <p>  त्यांची कृपा झाल्यावर । तुझा रोग होईल दूर। त्यांना भूमितलावर। अशक्य न कांही राहिलें <br> ।।१३२।। <p>  ऐसें स्वप्न पाहतांक्षणी। ब्राह्मण उठला खडबडोनी। देवीस पाणि जोडुनी। बोलता झाला येणेरितीं <br> ।।१३३।। <p>  वाहवा गे अंबिके। हे जगत्त्रयाचे पालिके। भाषण केलें कौतुकें। मशी वाटे येधवां <br> ।।१३४।। <p>  तूं जगत्रयाची स्वामिनी। तुझ्याहून मानवप्राणी। श्रेष्ठ कैसा होईल जनी। कोठें हिरा कोठे गार <br> ।।१३५।। <p>  जगज्जननी नांव सोड। तुझी कळली आम्हां खोड। कांही तरी करून आड। लपून बसाया पाहसी <br> ।।१३६।।  <p>  ऐसें नंदीनामा ब्राह्मण। बोलता झाला हट्ट धरून। तैं देवीने भोप्यालागून। स्वप्नीं दृष्टांत दिधला <br> ।।१३७।। <p>  तुम्ही उद्यां या नंदीसी। येथून हांकावें निश्चयेसी। त्यानें माझ्या दर्शनासी। मुळीं आतां येऊ नये <br>  ।।१३८।।  <p>  भोपे म्हणाले नंदीला। तूं सोडून जाई या स्थानाला। कां कीं तुझा फार आला। राग जगदंबेकारण <br>  ।।१३९।। <p> ऐसा निरुपाय झाल्यावरी। नंदी आला गाणगापुरी। गेला मठाभीतरी। स्वामीचिया दर्शनास <br> ।।१४०।। <p>  दुरुनि केला नमस्कार। म्हणे स्वामी मजवर । कृपा करा हो सत्वर। या मी जीविता कंटाळलो <br> ।।१४१।।  <p> श्रीगुरु म्हणती तयासी। जगदंबा सोडून मानवासी। कां रे शरण आलासी। येथे कां कार्य होणार <br> ।।१४२।। <p> तँ नंदी म्हणे गुरुनाथा। आतां न सत्व घेई वृथा। म्यां तुझी योग्यता। खचित नाही जाणिली<br> ।।१४३।।  <p>  अंबा बोलली तुळजापुरी। तेवी चंदला परमेश्वरी। कीं तूं येथून गाणगापुरीं। जाई श्रीगुरुदर्शना <br> ।।१४४।। <p>  तेथें कार्य होईल । कोड तुझें जाईल। परी संशयाचा कल्लोळ । उठला माझ्या मानसी <br> ।।१४५।। <p>  आतां हीच विनंती। स्वामी नृसिंहसरस्वती । तूं साक्षात् दत्तमूर्ती। माझी उपेक्षा करूं नको <br> ।।१४६।। <p>  मग सोमनाथा बाहून। सांगते झाले दयाघन। यातें संगमी नेऊन । पुष्करणीवरी स्नान घाला <br> ।।१४७।।  <p> अश्वत्थासी प्रदक्षिणा। घालून यासीं मठात आणा। दूर जुन्यां वस्त्रांना। टाकून द्या संगमासी <br> ।।१४८।। <p>  नवीं वस्त्रे देऊन । यांसी नेसण्याकारण । यावें मठांत घेऊन । करायासी पारणा <br> ।।१४९।।  <p> सोमनाथें तैसें केले। नंदीला संगमी नेले। पुष्करणीवरी घातलें। स्नान संकल्प करूनियां <br> ।।१५०।। <p>  तीर्थांमाजी करितां स्नान। कोड गेले निघून। नवीं वस्त्रे नेसून । घातल्या प्रदक्षिणा अश्वत्था <br> ।।१५१।। <p>  जुनी वस्त्रे तेथे सोडिली। तेथील क्षारयुक्त झाली। मेदिनी, एका क्षणांत भली। आश्चर्य झालें सकळिकां <br> ।।१५२।। <p>  नंदी आणिला मठासी। तो नमन करी आदरेसी। स्वामीचिया चरणासी। सद्भाव पोटी धरून <br> ।।१५३।। <p>  म्हणे स्वामीं कोड गेले। अंग अवधेंचें बरें झालें। परी थोडें राहिले। आहे या पोटरीवरी <br>  ।।१५४।। <p>  स्वामी म्हणाले नंदीसी। तूं संशय धरून आलासी। म्हणून गोष्ट घडली ऐसी। उपाय त्याते सांगतो <br> ।।१५५।। <p>  कवित्व ईश्वरस्तुतीचें। तूं येथे करावें साचे। कोड जाईल पोटरीचे। संशय कांही धरू नको <br> ।।१५६।।  <p> नंदी म्हणे मी मंदमती। कवित्व करूं कोण्यारिती। नाहीं मुळी काव्योत्पत्ती। मजलागी महाराजा<br> ।।१५७।। <p>  ऐसें ऐकता सदुरू बोलले। तोंड तुझे उघडी वहिलें। हें मी भस्म टाकितों भलें। तुझ्या बापा जिव्हेवरी <br> ।।१५८।। <p>  तेणें कवित्व येईल। कोड सर्व जाईल। मोक्ष तोहि साधेल। अखेर चिंता न करी <br>  ।।१५९।।  <p> जिव्हेवरी पडतां विभूती। नंदी करू लागला स्तुती। हे स्वामी नृसिंहसरस्वती। तूं जगाचा जगदाधार <br> ।।१६०।। <p> हाय हाय आजवर। मी न केला विचार। दुःख भोगिलें अपरंपार। गर्भवास नानापरी <br> ।।१६१।।<p> मातेच्या गर्भात। शोणित आणि पितृरेत। कढून एके ठायी होत। बुद्बुदाकार दिवस पांच <br> ।।१६२।।<p> पिंड होय एकमासी। शिर पाय द्वितीयमासीं। पूर्णता अवघ्या अवयवांची। तृतीयमासीं होतसे <br> ।।१६३।।<p> पंचत्वाचें एकीकरण। चतुर्थ मासांलागून। रोम त्वचें कारण। पूर्णत्व पांचवे मासीं असे <br> ।।१६४।।<p> सहावें मासीं पवन । सातवे मासीं जिव्हा घ्राण। मेद-मज्जाचे दृढीकरण। होय आठवे मासांत <br> ।।१६५।। <p> नऊ महिने ऐशा परी। कष्टलों गर्भामाझारी। योनीमार्गे बाहेरी। आलों स्वामी अखेर <br> ।।१६६।। <p> बाळपणीं कष्ट भोगले। तारुण्य विषयांत गेलें। परी नाहीं आठविले। स्वामी तुझ्या चरणाते <br> ।।१६७।।<p> ऐशी स्तुती कवित्वांत। करितां तोषले श्रीगुरुनाथ। पहा आतां पोटरीप्रत। कोड गेलें कीं नाही ते <br> ।।१६८।। <p> नंदी पाहे पोटरीसी। तों कोड गेलें निश्चयेसीं। श्रीगुरुच्या वचनासी। बाध कैसा येईल <br> ।।१६९।।<p> कोड गेलेले पाहतां। नंदी हर्षला सर्वथा। तुझी योग्यता सद्गुरुनाथा। नाही कोणा येणार <br> ।।१७०।।<p> मग स्वामी नृसिंहसरस्वती। अवांतरां ऐसे म्हणती। तुम्ही आज पासून याप्रती। कवीश्वर म्हणा नंदीते <br> ।।१७१।।<p> गुरुचरित्र अगाध ऐसें। कोठेंच त्याची तुलना नसे। भाग्य ज्याचे विशेष असे। त्यांसीच हे प्राप्त कीं <br> ।।१७२।।<p> कवी नृसिंह नामे दुसरा । झाला एक साजिरा। तो कथाभाग पुढारा। तुशी निवेदन करीन <br> ।।१७३।।<p> स्वस्ति श्रीगुरुचरित्र सारामृत। सदा परिसा हो प्रेमळ भक्त। ज्या श्रवणें भवाब्धींत । तराल म्हणे दासगणू <br> ।।१७४।।<p>
		
		
		<p> ।। इति त्रयोदशोध्यायः    ।। शुभंभवतु ।। <br><p> ।। श्रीदत्तात्रेयार्पणमस्तु ।। श्रीहरिहरार्पणमस्तु ।। <br><p> 卐 卐 卐 卐 卐 <br><p> इति अध्याय समाप्तः <br> <p>
    </div>
        <button onclick="goToHome()">Go to Home</button>
    </div>

    <script src="../js/script.js"></script>
</body>
</html>
